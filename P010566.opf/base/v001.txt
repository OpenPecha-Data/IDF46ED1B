༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG21700
ImageGroup:
ISBN:
11KG21744
7223008113
LCCN:
n/a
Title:
མི་མངོན་པའི་འཆིང་ཐག་
mi mngon pa'i 'ching thag
ལྷག་པ་དོན་གྲུབ།
Author:
lhag pa don grub/
n/a
Descriptor:
Original Publication:
Place:
Publisher:
bod kyi deng rabs rtsom pa po'i dpe tshogs/;2
Iha sal
bod ljongs mi dmangs dpe skrun khang/
1995
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
In/a
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 4/2015



བོད་ཀྱི་དེང་རབས་རྩོམ་པ་པོའི་དཔེ་ཚོགས། (2）
5603
་
མི་མངོན་པའི་འཆིང་ཐག
ལྷག་པ་དོན་གྲུབ་ཀྱིས་བརྩམས།
བོད་ལྗོངས་མི དུམངས་དཔེ་སྐྲུན་ཁང་།



བོད་ཀྱི་དེང་རབས་རྩོམ་པ་པོའི་དཔེ་ཚོགས།
འདོན་ཐེངས་གཉིས་པའི་
དཀར་ཆག
ཀ་བཤད་བུང་བ་དགའ་ཚལ། ལྷུན་གྲུབ་རྣམ་རྒྱལ།
བསླབ་བྱ་ནོར་བུའི་ཕྲེང་བ།
ཡེ་ཤེས་བསྟན་འཛིན།
མི་མངོན་པའི་འཆིང་ཐག ལྷག་པ་དོན་གྲུབ།
དཔྱད་བརྗོད་མཁས་པ་འཛུམ་ཤོར། སྐལ་བཟང་ཡེ་ཤེས།
བྱང་ཐང་གི་མཛེས་ལྗོངས། } བསྟན་པ་ཡར་རྒྱས། །
སྐྱེད་མའི་བཀའ་དྲིན།
ཚེ་རྡོར།
# % འt, ༢
% !
$
ཆ ## (
， YA)
回文诗集密蜂乐园
{ |: :: {{ } # #|: 13
c 3Egji # ( 7 F? /J» t% )
评论集智者喜
7: + 1 （ | Fa /J» it 41 )
i:j ཐུ |}} ( 1! )
{F: 13] A
#t PG J1 ff;
{; u ti rt:
f3 * ## gi
J| r! ]E. /s:



སྤྲོ་སེམས་ཁམཁ@་བར་ལོ་ཁྲི་
ཡང་གླིང་རྫོངས་དབུ་བརྙེས་
གསུམ་མི་འགལ་
འཐགྱི་



主编:次多
副主编:伦珠朗杰
编委:(按藏文字根顺序排列)
格桑益西 西藏自治区社会科
学院语言文学研究
所副所长、西藏作
协副主席
恰白·次旦平措
西藏文联副主席、
中国作协会员
班觉 拉萨市文联副主席
中国作协会员
西藏作协副主席
拉巴平措 西藏自治区人民政
府副主席、西藏作
协名誉主席
伦珠朗杰《西藏文艺》编辑
部主编、西藏作协
理事
次



Jyur
ས4
༣ བོད་ཡིག་འདི་དང་དུས་རྩོམ་པ་པོའི་
དཔུང་ཁག་ཅིག་མུ་མཐུད་འཆོར་ངེས་
ཡོང་བ་བྱས་ཏེ་ཆེ་རྒྱལ་གྱི་རིག་མཛོད་
བྱ་རྒྱལ་ཡོང་བ་བྱེད་གོས།
འགྲ་པང་ལྷང་གེ་རྣམ་རྒྱལ་གྱི་པ། དུ



དེང་དུས་རྩོམ་པ་པོའི་བོད་མིག་
དཔེ་དེབ་པར་བསྡུར་བྱས་པ་དེ་ནི་ཏང་
ནི་མི་རིགས་སྲིད་ཇུས་་་གྲུབ་འབྲས་
ཤིས་་ཡིན་པས་སླབམུ་མཐུདལ་ཁའ
བརྩོན་བྱས་ཏེ་བོད་མི་ཚོ་ཞིག་
ཆུང་ཚད་གསར་པ་ཞིག་ཏུ་སླེབལ་
པ་བྱེད་ །
་པདག་དཔང་གཞི་ཨེ་



རྩོམ་པ་པོ་ངོ་སྤྲོད་མདོར་བསྡུས།
ལྷག་པ་དོན་གྲུབ། ཕོ། བོད་རིགས། སྤྱི་ལོ་1932ལོར་
ཕག་རིར་སྐུ་འཁྲུངས་ཏེ་སྤྱི་ལོ་1994ལོར་སྐུ་ཚེའི་འཕེན་པ་
རྫོགས། ཆུང་དུས་ ལྷ་ སའི་སྒེར་ གྱི་ སློབ་ གྲྭར་བོད་ཡིག་སློབ་
སྦྱོང་གནང་། རྗེས་སུ་ བོད་ ལྗོངས་སྤྱི་ཚོགས་ སློབ་ གྲྭའི་ནང་་
སྙན་སུམ་བརྡ་དག་ལ་སོགས་པའི་བོད་ཀྱི་རིག་གནས་ཟབ་
སྦྱོང་མཛད། དུས་རབས་ཉི་ཤུའི་ལོ་རབས་བརྒྱད་ཅུ་ ཤར་བ་
ནས་བཟུང་གཙོ་བོ་ལྗོངས་རིག་དངོས་དོ་དམ་ཨུ་ཡོན་ལྷན་
ཁང་ཁོངས་རྩོམ་སྒྱུར་ཚོགས་ཆུང་དུ་ལོ་རྒྱུས་དང་ཆོས་ལུགས་
ཀྱི་དཔེ་ཆ་ལེགས་སྒྲིག་རྩོམ་འབྲི་གནང་བའི་ཞོར་དུ་བོད་ཀྱི་
བོད་ཡིག་ཚགས་པར་དང་དུས་དེབ་ཐོག་རིག་རྩོམ་བརྩམས་
ཆོས་མང་དག་སྤེལ་ཡོད་པའི་ཁྲོད་དུ་བརྩམས་སྒྲུང་རིང་གྲས་
《འཕོ་འགྱུར་》དང་བརྩམས་སྒྲུང་འབྲིང་གྲས་《མི་མངོན་
པའི་འཆིང་ཐག་》དེ་གཉིས་བོད་ཀྱི་དེང་དུས་རྩོམ་རིག་ཁྲོད་
དུ་སྙན་གྲགས་ཆེ་བའི་བརྩམས་ཆོས་ཡིན་ཞིང་། དེ་མིན་སྙན་
རྩོམ། ཀ་བཤད། ལྷུག་རྩོམ། དཔྱད་བརྗོད་རྩོམ་ཡིག དམངས་
སྒྲུང་དམངས་གཞས་བསྡུ་འབྲི་མང་དག་གནང་ཡོད་པས་་་
ཁོང་ནི་བོད་ཀྱི་དེང་དུས་རྩོམ་པ་པོའི་ཁྲོད་དུ་གྲུབ་འབྲས་ཕུལ་
དུ་བྱུང་བའི་རྩོམ་པ་པོའི་གྲས་ཤིག་ཡིན་ཞིང་། བོད་ལྗོངས་
རྩོམ་པ་པོ་མཐུན་ཚོགས་ཀྱི་ཚོགས་མི་ཡིན།



སྒྲུང་། སྙན་ངག ལྷུག་རྩོམ། དཔྱད་བརྗོད། སྒྱུར་རྩོམ་ལ་སོགས་
པར་བརྩམས་ཆོས་སྤུས་ལེགས་མང་དག་ཅིག་ཐོན་དང་ཐོན་
མུས་ཡིན་པ་བཅས་ཀྱིས་བོད་ཀྱི་བོད་ཡིག་ཐོག་ནས་བརྩམས་
པའི་རྩོམ་རིག་གསར་རྩོམ་བྱ་བ་དེ་ཉིད་ལ་དབྱར་གྱི་མཚོ་མོ་
རྒྱས་པ་ལྟ་བུའི་རྣམ་པ་ཞིག་ཐོན་བཞིན་འདུག་སྙམ། ཐེངས་
འདིར་《བོད་ཀྱི་དེང་དུས་རྩོམ་པ་པོའི་དཔེ་ཚོགས་འདོན་
ཐེངས་གཉིས་པ་》དངོས་སུ་དཔེ་བསྐྲུན་བྱས་པའི་རིག་རྩོམ་
དཔེ་དེབ་དྲུག་པོ་དེ་ནི་བརྗོད་བྱའི་ནང་དོན་ཟབ་ལ་རྗོད་བྱེད་
ཚིག་གི་སྦྱོར་བ་བདེ་བ། སྒྱུ་རྩལ་གྱི་ཉམས་འགྱུར་ཕུན་སུམ་
ཚོགས་པའི་ཚད་མཐོའི་རྩོམ་རྩལ་ལྡན་པ་བཅས་གང་ས་ནས་
དེང་དུས་རྩོམ་པ་པོའི་ཆུ་ཚད་དངོས་སུ་མཚོན་པ་ཞིག་སྣང༌། །
དུས་རབས་ཀྱིས་བློ་ལྡན་རྩོམ་པ་པོ་ཚོར་ཡར་རྒྱས་གོང་
འཕེལ་འགྲོ་རྒྱུའི་གོ་སྐབས་ཤིན་ཏུ་བཟང་པོ་ཞིག་བསྐྲུན་ཡོད་
པ་དེ་ང་ཚོའི་མིག་འབྲས་ལྟ་བུ་གཅེས་འཛིན་གནང་སྟེ་དུས་
རབས་ཉི་ཤུའི་མཐའ་མཇུག་གི་ལོ་ཤས་རིང་ང་ཚོས་དཀའ་
སྤྱད་འབད་བརྩོན། སྙིང་རུས་ཆེན་པོས་ཕུལ་བྱུང་རིག་རྩོམ་
བརྩམས་ཆོས་མང་པོ་གསར་རྩོམ་གནང་ནས་དུས་རབས་
ཉེར་གཅིག་པར་བསུ་བ་གཟབ་རྒྱས་ཞུ་རྒྱུའི་འདུན་པ་འཆང་
བཞིན་ཡོད།
དཔེ་ཚོགས་རྩོམ་སྒྲིག་ཨུ་ཡོན་ལྷན་ཁང་ནས།
སྤྱི་ལོ་1995ལོའི་ཟླ་བ་3པའི་ཚེས་15ཉིན།



ཡངས་པའི་ས་ཞིང་གི་སྟེང་ན་གསེར་མདོག་ཅན་གྱི་སྙེ་
མས་དལ་ཞིང་རྒྱུ་བའི་རླུང་བུའི་ཁ་ཕྱོགས་ལ་བརྟེན་ནས་ལྡེམ་
ལྡེམ་གར་སྟབས་བྱེད་པ་འདི་ནི་འཆར་མ་ཐག་པའི་ཤར་རིའི་
ཕྲག་པའི་དབུས་ཀྱི་ཁྲི་གདུགས་ཉི་མར་བསུ་བ་ཞུས་པ་དང་
ཀུན་ནས་མཚུངས།
རྫོང་སྒོ་བསྟེན་སྨན་ཁང་ཁོག་ནད་ཚན་པའི་ལྷོ་ ལྟའི་
ཤེལ་ཁྲའི་ཕྱིར་ནེའུ་གསིང་ཁྲོད་དུ་འདབ་མ་ས་རུ་ལྷུང་བའི་
ཡང་ཅུན་མེ་ཏོག་སྡོང་རྐང་འགའ་ཤས་ཡོད་པ་དེ་དག་ནི་་
མཛེས་སྡུག་གི་ཉམས་དང་བྲལ་ཏེ་ཞོགས་པའི་བསིལ་རླུང་གི་
གྲང་ངད་མ་བཟོད་པར་ལུས་པོ་འདར་ཏེ་གནས་སོ། ནང་དུ་
སྒྲོག་ཙེ་ཉིས་གཤིབས་ཀྱི་གཞོགས་གཡས་གཡོན་གཉིས་ སུ་་་
གོས་དཀར་སྨན་པ་རེ་རྐུབ་སྟེགས་སྟེང་དུ་བཞུགས་ནས་སྨན་
བཅོས་གནང་བཞིན་ཡོད་པའི་གཡས་སུ་བཞུགས་པ་དེ་ནི་སྔ་
ལོ་བོད་སྨན་ཆེད་ལས་སློབ་གྲྭ་ཐོན་ནས་རྫོང་སྨན་ཁང་དུ་ལས་
བགོས་བྱས་པའི་སྨན་པ་གཞོན་ནུ་ཡེ་ཤེས་ལགས་རེད། གཡོན་
དུ་བཞུགས་པ་དེ་ནི་བོད་ཀྱི་གསོ་རིག་མཁས་ཅན་སྨན་པ་་
1
-



བགྲེས་སོང་མཁས་མཆོག་ལགས་རེད། ཤར་ངོས་རྩིག་འགྲམ་
དུ་སྒྲོག་ཙེའི་གཞོགས་སུ་བཞུགས་པའི་སྨན་པ་དར་མ་དེ་ནི་ཕྱི་
ལུགས་སྨན་པ་རྒན་རྡོ་རྗེ་ལགས་རེད། ཁོང་གསུམ་པོའི་མདུན་
དུ་ཕོ་མོ་རྒན་གཞོན་གྱི་ནད་པ་མི་ཉུང་བ་ཞིག་གྲལ་བསྒྲིགས་
ཡོད་པ་དེ་དག་ལ་ལ་ནི་མདོག་སེར་ཞིང་། བཞིན་དང་ལུས་པོ་
ཐམས་ཅད་བག་ཕྱེ་རླངས་བཙོས་བརྒྱབས་པ་དང་འདྲ། ལ་ལ་
ནི་གདོང་ནག་ཅིང་། ཤ་རིད་པ་རུས་སྟེང་དུ་པགས་པ་གཡོག་
པ་དང་འདྲ། ལ་ལ་ནི་སྐབས་རེ་གློ་རེ་ཟུང་བརྒྱབ་པ་ཙམ་ལས་
གཞན་ནད་རྟགས་མེད་པ་དང་། ལ་ལ་ནི་རྒྱུན་ལྡན་ལྟར་ལུས་
ལ་ནད་ཡེ་ནས་མེད་པ་ལྟ་བུ་སོགས་དེ་དག་ཚང་མས་སྨན་
པའི་ཕྱོགས་སུ་མིག་ཅེ་རེར་བལྟ་བ་དེ་ནས་ཁོ་ཚོའི་སེམས་ནང་
རང་ཉིད་སྔ་ཙམ་དེ་གར་སླེབས་ན་ཅི་མ་རུང་སྙམ་པའི་གཅིག་
གྱུར་གྱི་འདུན་པ་དེ་འདྲ་ཞིག་ཡོད་པ་འདི་མངོན་གྱི་འདུག
གཅིག
སྐབས་འདིར་སྨན་བཅོས་ཁང་གི་སྒོ་ཕྱེ་ནས་ནང་དུ་མི་
ཞིག་འཛུལ་ཡོང་། མི་དེས་ཤར་རེར་སྨན་པ་མཁས་མཆོག་་
ལགས་ཀྱི་མདུན་དུ་ཕྱིན་ནས་“རྒན་ལགས། ཨ་ཅག་སྐྱིད་་་་
འཛོམས་ལགས་ཕེབས་ཏེ་ད་ལྟ་ཁྱེད་སྒུག་བཞུགས་འདུག་”
- 2
-



ཅེས་ཞུས་པས་འདིར་ཡོད་ནད་པ་རྣམས་ཀྱི་སེམས་སུ་མ་གྲོས་
གཅིག་མཐུན་གྱི་སེམས་ཁྲལ་ཞིག་ལངས་ནས་སྨན་པའི་་་་་
ཕྱོགས་སུ་དོ་སྣང་དེ་བས་ཆེན་པོ་བྱས་ཏེ་བལྟས། མཁས་་་་་
མཆོག་ལགས་ཀྱིས་ཨམ་ཕྲག་ནས་ལྡེ་མིག་བཏོན་ཏེ་མི་དེར་
གནང་ནས་ “ ཨ་ ཅག་ལ་ཏོག་ཙམ་སྒུག་སྡོད་གསུང་རོགས་
གནང་”ཞེས་གསུངས་པའི་སྐད་ཆ་ཚིག་རེ་གཉིས་དེས་ནད་
པ་རྣམས་ཀྱི་སེམས་ལྷོད་ཤིག་གེར་གྱུར། ཨ་ཅག་སྐྱིད་འཛོམས་
ལགས་ཀྱིས་ཉལ་ཁང་སྒོ་ཕྱེ་ནས་ཅོག་ཙེའི་སྟེང་དུ་ཡོད་པའི་ཇ་
དམ་བཏེགས་ཙམ་བྱས་པས་སྟོང་པ་རེད། ཁོར་མོ་ཡུག་ཏུ་
མིག་བཤེར་ཞིག་བྱས་པས་ཆ་སྒམ་སྟེང་དུ་ཐལ་རྡུལ་གྱིས་་་་
འཁྲིགས། ས་སྟེང་དུ་གད་བརྒྱབ་འདུག་སྟེ་གཙང་མ་རང་བྱུང་
མེད་པའི་གནས་ཚུལ་དེ་དག་མཐོང་སྐབས་ཉལ་ཁྲིའི་ཟུར་དུ་
བསྡད་ནས་དབུགས་རིང་ཞིག་བྱིན་ཏེ་སེམས་སུ་ཐོག་མར་
ཤོད་འདོད་པའི་གཏམ་དེ་དེ་བས་ཤོད་འདོད་ཆེ་བར་གྱུར། །
ཟ་ཁང་ནས་ གུང་ ཟས་ ཀྱི་དྲིལ་བརྡ་བཏང་ བ་ དང༌།
རྫོང་གི་སྒོ་རྭའི་ནང་ལས་བྱེད་པ་ ཐར་ཐོར་ཞིག་ཐབ་ཚང་་
ཕྱོགས་སུ་ཁ་ལག་ཉོ་རུ་བསྐྱོད། གང་ཙམ་སོང་རྗེས་སྨན་པ་
མཁས་མཆོག་ལགས་སྨན་པའི་ཞྭ་གོས་ཀྱང་ཕུད་ཁོམ་མ་བྱུང་
བར་བྲེལ་བྲེལ་འཚུབ་འཚུབ་ཀྱིས་ཟ་ཁང་ཕྱོགས་སུ་ཕེབས་ཏེ་
སྒེའུ་ཁུང་མདུན་དུ་སླེབས་སྐབས་སྒེའུ་ཁུང་བརྒྱབ་ཟིན་་་་་
-
3
ག



འདུག་པས་སླར་ཡང་དཀར་ཡོལ་སྟོང་པ་བསྣམས་ཏེ་ཕྱིར་
ལོག སྟབས་ལེགས་པ་ཞིག་ལ་ཡེ་ཤེས་ལགས་ཀྱིས་ཇ་ཇ་དམ་
གང་འཁྱེར་ནས་མཁས་མཆོག་ལགས་ཀྱི་ཉལ་ཁང་དུ་ཡོང་།
ཡེ་ཤེས་ཀྱིས་“རྒན་ལགས་ཞལ་ལག་རག་བྱུང་ངམ་” ཞེས་
དྲིས་པར་ཁོང་གིས་དབུ་གཡུག་བཞིན་“མ་བྱུང་” གསུངས་
པས་ཡེ་ཤེས་ལམ་སེང་ཕྱིར་ལོག་སྟེ་ཤ་སྐམ་པོ་འཁྱེར་ཡོང་ནས་
མཁས་མཆོག་ལགས་སུ་ཕུལ་ཏེ་ཕྱིར་ལོག ཁོང་གཉིས་གུང་
ཟས་མཆོད་བཞིན་པའི་སྐབས་སུ་ཨ་ཅག་སྐྱིད་འཛོམས་་་་་་
ལགས་ཀྱིས་འཛུམ་ཙམ་བྱས་ནས་“ མཁས་མཆོག་ལགས་ང་
དེ་རིང་ཆེད་མངགས་རྫོང་ལ་ཡོང་ནས་ཁྱེད་ལ་བཀའ་མོལ་ཁ་
ཤས་ཞུ་རྒྱུ་ཡོད་”ཅེས་བཤད། མཁས་མཆོག་ལགས་ལམ་སེང་
སྐྱིད་འཛོམས་ལགས་ཀྱི་བཞིན་རས་ལ་གཟིགས་བཞིན་པའི་
སྐབས་འདིར་སྐྱིད་འཛོམས་ལགས་ཀྱིས་ “ད་ནི་ཁྱེད་རང་་་་
རྒས་ཡོལ་ཞུས་ཏེ་རང་ཁྱིམ་ལ་ལོག་ནས་བཟའ་མི་བུ་ཕྲུག་་
མཉམ་དུ་འཚོ་བ་བསྐྱལ་བའི་དུས་ལ་སླེབས་འདུག” ཅེས་
བཤད་པར་མཁས་མཆོག་ལགས་ཀྱིས་དེ་ཙམ་ཡིད་འཇོག་མ་
གནང་། སྐྱིད་འཛོམས་ལགས་ཀྱིས་མུ་མཐུད་དེ་ “ཁྱེད་རང་
རྫོང་ལ་བཞུགས་ནས་གྲོང་ཚོའི་གནས་ཚུལ་མང་པོ་མཁྱེན་གྱི་
མ་རེད། ང་རང་ཚོའི་ཁྱིམ་མཚེས་ཅོག་ཚེ་རིང་ལགས་རྒས་
ཡོལ་ངལ་གསོ་ཞུས་ནས་ཁྱིམ་དུ་བསྡད་པ་དེས་རང་ཉིད་སྐྱིད་
- 4
—



ལ་ཁྱིམ་ཚང་ལའང་ཕན་པ་ཆེན་པོ་འདུག” ཅེས་པའི་གཏམ་
དེར་མཁས་མཆོག་ལགས་ཀྱིས་དོ་སྣང་ཆེན་པོ་གནང་སྟེ་་་
གསན་པ་ན་སྐྱིད་འཛོམས་ལགས་ཀྱི་བསམ་བློར་ད་ནི་དོན་གྱི་
སྙིང་པོ་བརྗོད་པའི་སྐབས་སུ་བབས་སོང་སྙམ་སྟེ་འཛུམ་ཙམ་
བྱས་ནས་“ཆོག་ཚེ་རིང་ལགས་རྒས་ཡོལ་དགོངས་ཞུ་ཐོབ་
རྗེས་གྲོང་ཚོའི་ནང་གི་ཆང་སའི་བྱེད་སྒོར་མ་བྱན་བྱས་ཏེ་ཁྱིམ་
ཚང་ལ་ཡོང་འབབ་མང་པོ་བྱུང་བ་དེར་བལྟས་ན་པཱ་ལགས་
ཁྱེད་རང་གྲོང་ཚོའི་ནང་སྨན་བཅོས་བྱས་ནས་ཡོང་འབབ་དེ་
ལས་མང་བ་ཡོང་རྒྱུ་སྨོས་མེད་རེད། བྱས་ཙང་དེ་རིང་ང་ཆེད་
མངགས་འདིར་ཡོང་ནས་ཁྱེད་ལ་འདི་ཞུ་བར་ཡོང་བ་ཡིན་”
ཞེས་བཤད་པ་ན་མཁས་མཆོག་ལགས་ཀྱི་དགོངས་པར་་་་་
བཟའ་ཟླ་འདིར་ཡོང་བའི་རྒྱུ་མཚན་གསལ་པོ་རྟོགས་ཏེ་་་་
བཟའ་ཟླས་བཤད་པའི་གཏམ་དེ་དག་ཡིད་ལ་ཤིན་ཏུ་མི་་་
འཐད་པས་ཁོང་གིས་“ང་ནི་ཆུང་དུས་ནས་གསོ་བ་རིག་པར་
སྦྱངས་པ་བྱས་པ་ཡིན། བཤེས་གཉེན་དམ་པས་རང་གི་ཐུགས་
ལ་མངའ་བའི་ཤེས་ཡོན་ཐམས་ཅད་ང་ལ་བུམ་པ་གང་བྱོའི་
ཚུལ་དུ་བསླབས་པ་གནང་བའི་དམིགས་ཡུལ་ནི་འགྲོ་བའི་
ནད་ཀྱི་སྡུག་བསྔལ་སེལ་རྒྱུའི་ཆེད་དུ་ཡིན་པ་ལས་རང་གི་ཁེ་
ཕན་བསྒྲུབ་རྒྱུའི་ཆེད་དུ་མིན། ངས་བཤེས་གཉེན་དམ་པའི་
དགོངས་པ་འགལ་བའི་བྱ་བ་བྱས་ན་ག་ལ་འགྲིགས་” ཞེས་
- 5 -



གསུངས། ཨ་ཅག་སྐྱིད་འཛོམས་ལགས་ཀྱིས་གཏམ་དེ་ཐོས་པ་
དང་སེམས་ནང་ཁོང་ཁྲོ་ལངས་ཀྱང་རེ་ཞིག་ནན་གྱིས་མནན་
ཏེ་ངག་དལ་པོས་“ཁྱེད་རང་སྐུ་རླུང་མ་གནང་དགོངས་པ་
ཡག་པོ་བཞེས་དང་། དེ་རིང་ལམ་སེང་ལྗགས་ལན་མ་གནང་
ན་ཡང་འགྲིགས། ད་ང་འགྲོ་གི་ཡིན་” ཞེས་བཤད་དེ་ཐོན།
བཟའ་ཟླའི་གཏམ་དེ་དག་མཁས་མཆོག་ལགས་ཀྱི་རྣ་བར་
ཐོས་པ་དང༌། ཁོང་ནི་རྒྱུག་བཞིན་པའི་ཅང་ཤེས་རྟ་ཕོ་་་་
མདུན་དུ་གློ་བུར་དུ་བཀག་རྡོ་ཆེན་པོ་ཞིག་འཕྲད་པ་ལྟར་རེ་
ཞིག་རྒྱུགས་མཚམས་མ་བཞག་ཀ་མེད་ཀྱི་གནས་སུ་ལྷུང་ངོ་། །
སྨན་པ་མཁས་མཆོག་ལགས་ཀྱི་བུ་མོ་དབྱངས་ ཅན་
དཔལ་དང་། མོའི་གྲོགས་མོ་དབྱངས་འཛོམས། བདེ་སྐྱིད་་་་
བཅས་ཀྱིས་མོ་ཧྲང་རྨོ་བོ་སྐྲ་བཟང་རྫོང་སྨན་ཁང་བསྟེན་པར་
ཡོང་ཞོར་ལ་དབྱངས་ཅན་དཔལ་གྱིས་ཉིན་གུང་ཁ་ལག་དུས་
ཚོད་དང་བསྟུན་ཏེ་པཱ་ལགས་ཀྱི་བཞུགས་ཤག་ཏུ་ཡོང་ནས་ཆུ་
ཤེལ་ལྟ་བུའི་མིག་གཉིས་ཁོང་ལ་ལྟ་བཞིན་དུ་“པཱ་ལགས། ཁ་
སྔོན་ཨ་མ་ལགས་འདིར་ཕེབས་ཏེ་ཁྱེད་ལ་རྒས་ཡོལ་ཞུ་དགོས་
པའི་རེ་བ་བཏོན་བྱུང་ངམ་”ཞེས་དྲིས། མཁས་མཆོག་ལགས་
ཀྱིས་སྒམ་པོའི་ཐོག་ནས་དབུ་ཅོག་ཙམ་མཛད་པས་དབྱངས་
ཅན་དཔལ་གྱིས་སླར་ཡང་འཛུམ་དམུལ་དམུལ་ངང་“ངས་
ཀྱང་དེ་འདྲ་བྱུང་ན་ཧ་ཅང་ཡག་པོ་འདུག་བསམ་གིས། ང་
-
6
-



རང་ཚོའི་ཤང་ལ་སྨན་ཁང་མེད་པར་བརྟེན་དེ་རིང་རྨོ་བོ་སྐྲ་
བཟང་ནད་གཞི་ཛ་དྲག་པའི་དབང་གིས་ཐག་རིང་ནས་་་་་
འདིར་ཡོང་དགོས་བྱུང་། པཱ་ལགས་ཁྱེར་རང་ ཤང་ལ་ལོག་་
ཕེབས་ན་ནད་པ་མང་པོའི་སེམས་ཀྱི་སྡུག་བསྔལ་དང་ལུས་ཀྱི་
ན་ཚ་སེལ་ནས་སྐོམ་པ་ཅན་ལ་ཆུ་འཕྲད་པ་ལྟ་བུ་ཞིག་ཡོང་
ངེས་རེད་བསམ་གྱིས་ཞེས་བཤད། མཁས་མཆོག་ལགས་ཀྱི་རྣ་
བར་བུ་མོའི་གཏམ་དེ་དག་གསན་པ་དང་ཡིད་ཀྱི་མཚོ་མོར་
སྐྱར་དུ་ཀུན་རྟོགས་ཀྱི་ཆུ་གཉེར་དུ་མ་འཕྱུར། དབྱངས་ཅན་
དཔལ་གྱིས་ཉལ་ཁང་ནང་དུ་གད་བདར་ལེགས་པར་བྱས། ཤ་
མར་དང་རྩམ་པ་བཅས་འཁྱེར་བ་རྣམས་ཁུངས་སོ་སོར་སྣོད་
དུ་བླུགས་མཁས་མཆོག་ལགས་ཀྱི་ན་བཟའ་འཁྲུ་རྒྱུ་རྣམས་
བསྡོགས་ནས་ “པཱ་ལགས། དེ་འདྲ་བྱུང་ན་བུ་མོ་ངས་ཀྱང་
ཁྱེད་ལ་ཞབས་ཕྱི་ཞུ་རྒྱུའི་གོ་སྐབས་ཤིག་ཐོབ་པ་འདུག་”ཅེས་
བཤད་དེ་ཕྱིར་བསྐྱོད། མཁས་མཆོག་ལགས་ཀྱི་བུ་མོའི་རྒྱབ་ལ་
ཅེ་རེར་བལྟས་ནས་དེ་སྔོན་རང་གི་སྣང་ཡུལ་ལ་འཁོར་མྱོང་
མེད་པའི་བསམ་བློ་ཞིག་འཁོར་བ་སྟེ། ཆུང་ནས་བསྐྱངས་པའི་
བུ་མོ་དེ་ད་ཆ་འདི་ལྟ་བུའི་དམན་ཤར་ཞིག་ཏུ་གྱུར་པ་འདི་ལ་
བལྟས་ན་ང་དངོས་གནས་ན་ཚོད་སྨིན་པ་འདྲ། “ ཨ་ཙི། ངས་
འགྲོ་བའི་ནད་ཀྱི་སྡུག་བསྔལ་སེལ་རྒྱུའི་བཤེས་གཉེན་དམ་
པའི་ཐུགས་འདུན་ཡོངས་སུ་མ་བསྒྲུབ་གོང་རྒས་པའི་འཆིང་
- 7
-



ཞགས་ཀྱིས་ངའི་ལུས་པོ་བཅིངས་ཟིན་པ་ཡིན་པ་རེད་” ཅེས་
ཆིག་ལབ་བརྒྱབ་མུར་གློ་བུར་དུ་སྟོན་རླུང་བསིལ་བུས་བསིལ་
ཆབ་བྲན་པ་བཞིན་བགྲེས་སོང་གི་ལུས་ལ་རེག་པས་ཁོང་་་་
འདང་རྒྱག་གི་ཚུལ་ལས་འདས་ཏེ་ཡར་བཞེངས་ནས་སྒེའུ་
ཁུང་གི་ཕྱི་རོལ་དུ་གཟིགས་པས་གསེར་མདོག་ཅན་གྱི་ས་གཞི་
ལ་དགོང་མོའི་ཉི་ཟེར་འཕྲོས་པས་གསེར་བཞུན་གྱི་ཁུ་བ་བྱུག་
པ་ལྟ་བུར་གྱུར་ཞིང་། བསིལ་བསིལ་རླུང་བུས་དེད་པའི་སྤྲིན་
དཀར་གྱི་ཚོམ་བུ་བྲེལ་གྱིས་ཤར་དུ་རྒྱུགས། བྱིས་པ་རྫི་བོས་བ་
གླང་དང་ར་ལུག་དེད་དེ་ཁྱིམ་ཕྱོགས་སུ་ཆས། ཁྱིམ་ཚང་སོ་
སོའི་དུ་ཁུང་ནས་དུ་བ་རྡོ་འཕྱུར་རེར་དོན། ར་ལུག་མ་བུའི་
ཚེར་སྐད་འཇགས་སྐབས་མཁས་མཆོག་ལགས་གཅིག་པུར་
དགོང་ཟས་ཀྱི་གྲ་སྒྲིག་གནང་དུས་ཁོང་གི་ཐུགས་ལ་བཟའ་ཟླ་
བུ་ཕྲུག་གི་རེ་བ་དེ་ཡང་སྣང་མེད་དུ་འཇོག་ན་ག་ལ་རུང༌། .
འོན་ཀྱང་འཕྲལ་དུ་གོས་དཀར་པོ་འདི་ཕུད་ནས་ཁྱིམ་དུ་དལ་
དལ་ལྷོད་ལྷོད་ཀྱི་འཚོ་བ་ཞིག་བསྐྱལ་བ་ལ་བསམ་དུས་དེ་ཡང་
རང་གི་བློ་དང་ཡོངས་སུ་འགལ་སོང་། ད་ཅི་བྱས་ན་དྲག་སྙམ་
སྟེ་མགོ་སྐྱེས་ཐར་ཐོར་ལྗང་པ་སད་ཀྱིས་བཅོམ་པ་ལྟ་བུ་དེ་ལ་
ཕྱག་གཡས་ཀྱིས་བྱིལ་བྱིལ་གནང་སྟེ་དེ་ནུབ་གཉིད་དུ་ཡུར།
ཉིན་གཉིས་པའི་ཉིན་གུང་སྐབས་སུ་མཁས་མཆོག་་་་
ལགས་རྡོ་རྗེ་ལགས་ཀྱི་སར་ཕེབས་པས་དེར་ཡེ་ཤེས་ལགས་
8 -



ཀྱང་སླེབས་ཤིང་ཁོང་གཉིས་ཕྱི་ལུགས་སྨན་བཅོས་སྐོར་སློབ་
སྦྱོང་བྱེད་བཞིན་འདུག་པས་དེར་མཁས་མཆོག་ལགས་ཕེབས་
པ་དང་གདན་ལ་བཞུགས་ཏེ་“ད་ཆ་ང་ཚོའི་སྨན་ཁང་ནང་
སྨན་པ་དང་། སྨན་བཅོས་ལག་རྩལ་གང་ཐད་ནས་སྔར་དང་
མི་འདྲ་བའི་ཡར་རྒྱས་ཆེན་པོ་ཕྱིན་ཡོད་པས་ང་རང་ཧ་ཅང་
དགའ་པོ་འདུག་”ཅེས་གསུངས་པས་ཁོང་གཉིས་པོས་“ད་
ག་རང་། ད་ག་རང་།” ཞེས་སྐབས་བབས་ཀྱི་གཏམ་ལ་བསྟུན་
ནས་ལན་རྒྱག་པ་ལས་རྒན་ལགས་ཀྱི་བཀའ་མོལ་དེའི་གོ་དོན་
ངོ་མ་མ་རྟོགས་པར་གཉིས་ཀ་ཕན་ཚུན་ལྟ་རེས་བྱས། མཁས་
མཆོག་ལགས་ཀྱིས་མུ་མཐུད་ “ལོ་མང་གཤིབས་པའི་ལས་
རོགས་གཉིས་ལ་ངས་དེ་རིང་གྲོས་ཤིག་འདྲི་རྒྱུ་ཡོད། ད་ནི་
ངའི་ན་ཚོད་ཀྱི་བབས་དང༌། ཁྱིམ་ཚང་བཟའ་ཟླ་བུ་ཕྲུག་གི་
བསམ་བློ་གང་ཐད་ནས་མགྱོགས་མྱུར་རྒས་ཡོལ་ཞུས་ཏེ་ཁྱིམ་
དུ་ལོག་རྩིས་ཡོད་པས་ཁྱེད་གཉིས་ཀྱི་བྱས་ན་གང་འདྲ་་་་་་
འདུག་” ཅེས་གསུངས་པས་ཁོང་གཉིས་པོས་གློ་བུར་དུ་་་་
གནང་བའི་དྲི་བ་འདིར་ཞུ་ཚོད་མ་བྱུང་ཡང་སེམས་ནང་་་
བརྗོད་པར་དཀའ་བའི་བྲལ་གདུང་ཞིག་འཆར། ཡིན་ན་ཡང་
ལོ་ཚད་ཁོ་ནས་རྡོ་རྗེ་ལགས་འཇིག་རྟེན་འཚོ་བའི་མྱོང་གོམས་
ཆེ་ སྟབས་ཁོང་གིས་གུས་ཚུལ་གྱིས་“དྲང་པོ་ཞུས་ན་རྒན་་་་
ལགས་སྨན་ཁང་དུ་མ་བཞུགས་ན་རྫོང་གི་སྨན་ཁང་འདི་སེར་
，
-
9
ག་



རིལ་བྲལ་བའི་སྒོ་ང་ལྟ་བུ་དང༌། བློ་གསར་སྨན་པ་ཚོ་ལམ་
འཁྲིད་བྲལ་བའི་རྒྱུས་མེད་འགྲུལ་པ་གྲོང་ཁྱེར་ནང་དུ་མྱུལ་བ་
ལྟ་བུ་ཞིག་ཏུ་འགྱུར་རྒྱུ་རེད། ལྷག་པར་ང་ཚོ་བཀའ་དྲིན་ཅན་
གྱི་བཤེས་གཉེན་ཁྱེད་དང་བྲལ་བ་ལ་བསམ་དུས་སེམས་ནང་
སྐྱོ་སྣང་ཆེན་པོ་འདུག འོན་ཀྱང་ད་ཆ་རྒན་ལགས་དགུང་ལོ་
མཐོ་བ་དང་། རྒྱུན་དུ་སྐུ་གམ་དུ་སྲི་ཞུ་ཞབས་ཏོག་ཞུ་མཁན་
མེད་པ་ལ་བསམ་དུས་ད་ཙམ་རྒས་ཡོལ་ཞུས་ཏེ་གཟིམ་ཁང་དུ་
ལྷོད་བཞུགས་གནང་ན་སྐུ་ཚེ་རིང་བ་དང༌། ནད་པ་ཚོ་ལ་ཡང་
ཕན་པ་ཡོང་སྲིད་སྙམ་གྱི་འདུག་” ཅེས་ཞུས། མཁས་མཆོག་
ལགས་ཀྱིས་“ང་རྒས་ཡོལ་ཞུས་ཏེ་རྫོང་སྨན་ཁང་ནས་བྲལ་བ་
ཙམ་ལས་སྨན་པའི་ལས་ཀ་མཚམས་འཇོག་བྱ་རྩིས་མེད། དེར་
བརྟེན་ཕྱིན་ཆད་ཁྱེད་གཉིས་ཀྱིས་ང་ལ་བོད་སྨན་ཐད་རོགས་
རམ་བྱ་རྒྱུའི་རེ་བ་ཡོད་ཅེས་གསུངས་པར་དེའི་ ཐད་ ཁོང་་་
གཉིས་ཀས་རྒྱབ་སྐྱོར་ཡོངས་སུ་ཞུ་རྒྱུའི་ཁས་བླངས་སོ།
བགྲེས་སོང་མཁས་མཆོག་ལགས་རྒས་ཡོལ་དགོངས་་
ཞུའི་སྙན་ཞུ་ཕུལ་ནས་ཡུན་རིང་མ་སོང་བར་ཆོག་མཆན་ཐོབ་
སྟེ་ཁོང་རྒས་ཡོལ་ཁྱིམ་བཞུགས་གནང་རྒྱུར་ཐུགས་ཐག་ཆོད།
ཉིན་ཞིག་ཁོང་གི་བཟའ་ཟླ་སྐྱིད་འཛོམས་ལགས་དང་། བུ་མོ་
དབྱངས་ཅན་དཔལ་གཉིས་པོ་ཤང་གི་འདྲུད་འཐེན་འཁོར་
ལོའི་ནང་ཡོང་ནས་མཁས་མཆོག་ལགས་ཀྱི་བཞུགས་ཤག་་་་
– 10 -



མདུན་དུ་བཀག་སྟེ་ཁོང་གི་འཛིན་ཆས་རྣམས་འཁོར་སྒྲོམ་
ནང་དུ་བླུགས། དགའ་སྐྱེལ་རོགས་རམ་དུ་ཕེབས་མཁན་རྒན་ ་
རྡོ་རྗེ་ལགས་དང་། ཡེ་ཤེས་ལོགས་སོགས་སྨན་པ་མང་པོ་་་
ཕེབས་ཡོད་རུང༌། ཁོང་གི་ཁྱིམ་ཆས་ཁྱུག་ཙམ་ཞིག་ལ་དབོར་
ཟིན། དེ་དག་ནང་ལྕི་ཤོས་ནི་སྨན་དཔེ་པོ་ཏི་ཉི་ཤུ་རྩ་གྲངས་དེ་
རེད། རྩ་ཆེ་ཤོས་ནི་རྒན་ལགས་ཁོང་རང་ཉིད་ཀྱིས་ཕྱག་ཏུ་
བཟུང་བའི་སྨན་ཐང་དེ་རེད། དེ་འཕྲོས་བོད་སྨན་སྣ་ཚོགས་
ཡོད་པའི་སྨན་ཁུག་དེ་དང་གཟིམ་ཆས་གདན་ཅོག་ཙམ་མ་
གཏོགས་གཞན་གང་ཡང་མེད། སྨན་པ་ཚོས་རྒན་ལགས་ལ་
མཇལ་དར་བསྒྲོན་ནས་གསོལ་ཇ་དང་ཞལ་ཏོག་ཕུལ་བ་དང༌།
ཁོང་ཚོས་བརྩེ་བ་ཅན་གྱི་རྒན་ལགས་མཆོག་དང་གཤིབས་
པའི་ཉིན་མོ་དེ་རིང་ནས་རྫོགས་སོང་སྙམ་སྟེ་ཚང་མའི་ཡིད་
བློང་བློང་པོར་གྱུར་ཞིང་མཆི་མ་དབང་མེད་དུ་ཤོར་བར་རྒན་
མཁས་མཆོག་ལགས་ཀྱིས་བཞིན་འཛུམ་ངང་“ལྷན་རྒྱས་ཚོས་
ང་ལ་སྐྱེལ་མ་གནང་བར་ངས་ཐུགས་རྗེ་ཆེ་ཞུ་རྒྱུ་ཡིན། དེང་
སྐབས་ རང་རེའི་གངས་ལྗོངས་འདིར་བོད་སྨན་བྱ་གཞག་་་་
འདི་ལྟ་བུའི་འཕེལ་རྒྱས་འགྲོ་བ་མཐོང་དུས་རྒས་པོ་ང་ཧ་ཅང་
དགའ་པོ་འདུག ང་ཚོའི་བྱ་བ་འདི་འགྲོ་བའི་ནད་གདུང་སེལ་
བའི་བྱ་བ་བཟང་པོ་ཞིག་རེད། ཁྱེད་རྣམ་པས་གཞན་ལ་སྨན་
བཅོས་གནང་སྐབས་ཐོག་མར་སེམས་བཟང་བཅངས་དགོས་
- 11 -



པ་དེ་མི་བརྗེད་པ་མཛད་དགོས། ང་ཚོ་རྗེས་སུ་ཡང་ཡང་་་་
མཇལ་རྒྱུའི་རྟེན་དུ་ངས་ཕ་མེས་ནས་རྒྱུད་པའི་སྨན་ཐང་འདི་
སྨན་ཁང་དུ་བཞག་གི་ཡིན། ད་ནི་ལྷན་རྒྱས་ཚང་མ་ག་ལེ་་་
བཞུགས་”ཞེས་གསུངས་ཏེ་སྨན་ཐང་དེར་མཇལ་དར་ཞིག་
བསྒྲོན་ནས་ཡེ་ཤེས་ལགས་ཀྱི་ཕྱག་ཏུ་གནང་། ཚང་མས་་་་་
དགའ་བ་རབ་ཏུ་བརྟས་ཏེ་ཐལ་མོ་བརྡེབས།
མཁས་མཆོག་ལགས་ཀྱི་གཡས་སུ་ཡོད་པའི་བུ་མོ་་་་
དབྱངས་ཅན་དཔལ་གྱིས་སྨན་པ་དེ་དག་ཁྲོད་ནས་ཡེ་ཤེས་
ལགས་ཡར་བཞེངས་ཏེ་ལག་གཉིས་ཀྱིས་གུས་ཚུལ་དང་་་་
བཅས་སྨན་ཐང་ཞུས་པའི་ཚུལ་དེ་མཐོང་དུས་ལང་ཚོ་རྒྱས་
པའི་ཕོ་གཞོན་དེའི་རྣམ་འགྱུར་ནས་རང་གི་བཤེས་གཉེན་ལ་
གུས་བརྩེའི་རྣམ་པ་མཚོན་པ་དང་། ཞི་ལྷོད་ནན་ཏན་གྱི་བྱེད་
བབས་ནས་རྣམ་དཔྱོད་ཀྱི་རྩལ་དང་ལྡན་པ་ལ་གཞུང་དྲང་ཡ་
རབས་ཀྱི་གཤིས་ཀ་ཡོད་པ་བཅས་ཕྱིའི་ཉམས་ནས་མངོན་ཏེ་
ཡིད་ཡོངས་སུ་ཤོར་ནས་འདྲེན་བྱེད་ཟུང་གཡོ་བ་མེད་པར་རེ་
ཞིག་རི་མོ་ལྟར་གྱུར་ནས་གཞོན་ནུ་དེའི་ཕྱོགས་སུ་བལྟས།
ཡུད་ཙམ་སོང་རྗེས་གཞོན་ནུ་མ་དེས་རང་གི་འདོད་པའི་་་
འཆིང་ཐག་རང་དགར་བཏང་བ་ལ་གནོང་སྟེ་ངོ་གདོང་གི་
མཁུར་ཚོས་གཉིས་སུ་ཞོགས་པའི་མཚམས་སྤྲིན་འཁྲིགས་པ་
ལྟ་བུའི་མདངས་ཤིག་འཕྱུར་པ་དེ་འཁྲིས་སུ་བཞུགས་པའི་ཕ་
– 12 -



མ་གཉིས་ཀྱིས་ཚོར་བར་དོགས་ནས་བུད་མེད་ཤེས་རབ་ཀྱི་
རང་བཞིན་ལས་མ་འདས་པོར་དབྱངས་ཅན་དཔལ་ གྱིས་་་
ལམ་སེང་ཁ་རྒྱབ་ཏུ་ཕྱོགས་ནས་པཱ་ལགས་ཀྱི་སྐུ་ཟླམ་ཙོག་ཙམ་
བྱས། འོན་ཀྱང་ཡིད་ལ་ཤར་བའི་ཆགས་པའི་རྟ་རྒོད་འདི་
ཉིད་རང་རྟོགས་ཤེས་པའི་སྲབ་ཀྱིས་ཇི་ལྟར་བཀག་ཀྱང་་་་
འགོག་མི་ནུས་པར་གཞོན་ནུ་ཡེ་ཤེས་ལགས་ཀྱི་ཕྱོགས་སུ་ཕྱི་
བལྟས་ཡང་ཡང་བྱས་པར་ཐལ། སྐབས་འདིར་ཡེ་ཤེས་ལགས་
ནི་རང་གི་ཕ་མ་ལས་ལྷག་པའི་དགེ་བའི་བཤེས་གཉེན་འདི་
དང་བྲལ་བ་ལ་བསམ་ཚེ་ཡིད་གདུང་བས་བཟིར་ཞིང་། མཆི་
མའི་དྲ་བས་མིག་ཟུང་བསྒྲིབས་ཏེ་ངོ་གདོང་སྨད་ནས་སྡོད་པ་
ལས་སྐབས་འདི་དང་གནས་འདི་ལྟ་བུ་ཞིག་ལ་སེམས་བཟང་
གཟུགས་མཛེས་ལྡན་པའི་གཞོན་ནུ་མ་ཞིག་གིས་ཁོང་གི་བརྩེ་
བའི་མིག་གི་མདའ་མོ་ལན་ཅིག་དེ་ཕྱོགས་སུ་འཕངས་པའི་རེ་
སྒུག་སྐོམ་པ་ཆུ་འདོད་ལྟར་དུ་གནས་ཡོད་པ་ག་ལ་ཤེས། འོན་
ཀྱང་ལས་དབང་བཙན་པོས་བསྐུལ་ཏེ་འབྱུང་འགྱུར་གཞོན་
ནུ་འདི་གཉིས་ཀྱི་འཇིག་རྟེན་བགྲོད་ལམ་ཐོག་ཟློས་གར་སྣ་
ཚོགས་ཤིག་འཁྲབ་སྟོན་བྱ་རྒྱུ་ཡིན་པ་ནི་ད་ལྟའི་ཆ་ལ་གཞི་
གའི་རྟོགས་ངོར་ལྐོག་གྱུར་གྱི་གནས་ཡིན་ནོ། །
ནག་ཅིང་སྣུམ་པའི་སྣམ་བུ་སྤུ་ཕྲུག་གི་ཕུ་མེད་སྟེང་དུ་
ཤད་མའི་སྟོད་གོས་གྱོན་ཞིང་། འོག་ཕྱུག་མཚལ་ཀའི་གོང་བ་
13 པ་



ཕྱིར་མངོན་པ་ནི་རྒྱ་སེ་མེ་ཏོག་དམར་པོའི་འདབ་མ་རབ་ཏུ་
རྒྱས་པ་ལྟ་བུར་སྣང་། དཀར་ནག་འདྲེས་པའི་སྐྲ་ལོ་ལེགས་
པར་བྱུགས་ཏེ་ལན་བུ་རྒྱབ་ཏུ་དཔྱང་པ་ལ་ཅུང་རིང་ཙམ་ཡིན་
པའི་བཞིན་རས་ཐོག་དགའ་བའི་འཛུམ་གྱི་གཉེར་མའི་རི་མོ་
ཕྲ་ཞིང་ཞིབ་པ་གསལ་བ་དང་། མཆུ་སྒྲོས་ཀྱི་འདབ་མ་འབྱེད་
པའི་འོག་ནས་དཀར་དཀར་སོ་ཡི་ཕྲེང་བ་ལྟར་དུ་བརྒྱུས་པའི་
ནང་མདུན་སོ་གཉིས་ནས་གསེར་གྱི་མདངས་འཕྲོས་པ་ན་
དཀར་སེར་གཉིས་ཀྱི་འོད་མདངས་ཕན་ཚུན་འགྲན་པ་ལྟར་
དུ་འཕྲོས་ཤིང༌། རྐེད་སྐབས་ཕྲ་ཞིང་ཅུང་སྒུར་ཙམ་ཡིན་པའི་
གཟུགས་དབྱིབས་ལས་མི་ཚེའི་བགྲོད་ལམ་གྱི་གསུམ་ཆ་་་་་
གཉིས་ཙམ་སྒྲོལ་ཟིན་པའི་བུད་མེད་དེ་ནི་བུ་མོ་དབྱངས་ཅན་
དཔལ་གྱི་ཨ་མ་སྐྱིད་འཛོམས་ལགས་ཡིན་ཞིང་། ཁོང་གི་གྱོན་
གོས་དང༌། རྣམ་འགྱུར། ཤོད་སྟངས་བཅས་ལ་བལྟས་ན་བུད་
མེད་འདི་ཡི་ནང་སེམས་པའི་འཁྱེར་བཟོ་ཇི་ལྟར་ཡིན་པ་
རགས་ཙམ་ཤེས་ཐུབ། སྐྱིད་འཛོམས་ལགས་ཀྱིས་ཕེབས་སྐྱེལ་
ཞུ་མི་ཚོར་གསོལ་ཇ་ཡང་ཡང་བཀྱག སྨན་པ་ཚོས་ཧ་ཅང་
ནན་པོའི་སྒོ་ནས་མཁས་མཆོག་ལགས་འདིར་བཞུགས་རིང་
ཕྱོགས་གང་ཐད་ནས་རོགས་རམ་དང་། མ་ཁྱབ་པ་མེད་པའི་
ཐུགས་འཁུར་གནང་བར་ཐུགས་རྗེ་ཆེ་ཡང་ཡང་ཞུས། དེ་ལྟར་
གཏམ་གླེང་དང་། གསོལ་ཇ་འདྲེན་པའི་རྣམ་པ་འདི་ཉིད་་
- 14 -



འདྲུད་འཐེན་འཁོར་ལོའི་འཕྲུལ་འཁོར་གྱི་ལྡིར་སྒྲས་མཚམས་
བཅད་པར་བྱས་ནས་དུ་བ་ནག་པོ་ཞིག་དགུང་དུ་འཕྱུར་བ་
དང་། འཕྲུལ་འཁོར་འདི་ཉིད་འགུལ་བར་བརྩམས་ཏེ་ཐོན་
མཁན་དང་སྐྱེལ་མཁན་དབར་རྒྱུང་ཁད་ཆོད་པར་བྱས་སོ།
ཉིན་བྱེད་ཀྱི་འོད་ཟེར་ནོར་འཛིན་ཁྱོན་དུ་ཁྱབ་ཅིང༌།
རྫོང་གི་ཉེ་འགྲམ་དུ་ལྗོན་ཤིང་སྡོང་རྒན་འགའ་ཤས་ཡོད་པ་དེ་
དག་ཤར་རླུང་གིས་བསྐུལ་ཏེ་སེར་པོར་གྱུར་བའི་འདབ་ལོ་ས་
ལ་བསྐྱུར་བ་དེ་ནི་བདག་འཛིན་བྲལ་བའི་དྲང་སྲོང་ཞིག་གིས་
རང་ལུས་སུ་ཡོད་པའི་གསེར་རྣམས་ཕངས་མེད་ས་དེར་བོར་
བ་དང་མཚུངས། བྱེད་པོས་བཀོད་འདོམས་བྱས་པ་ལྟར་ལྗོན་
པའི་གསེབ་ནས་བྱིའུ་རྣམས་ཁྱུ་དང་ཁྱུ་བྱས་གཡུལ་ཁའི་སྟེང་
དུ་བབས་ཏེ་ ས་ལ་ ཐོར་བའི་ནས་འབྲུ་ བསྒྲུགས་ པར་བྲེལ།
ཤང་གི་ཕྱོགས་སུ་བསྐྱོད་པའི་འདྲུད་འཐེན་འཁོར་ལོ་དེ་སྐྱེལ་
མ་རྣམས་དང་བྲལ་ནས་ཐལ་རྡུལ་གྱིས་གཏུམས་ཏེ་ཇེ་རིང་ཇེ་
རིང་དུ་སོང་མཐར་མིག་ལམ་ནས་ཡལ་བར་གྱུར། སྨན་པ་ཡེ་
ཤེས་གཅིག་པུ་ད་དུང་དེའི་ཕྱོགས་སུ་བལྟས་ཏེ་བསྡད་པ་དང༌།
ཁོང་གི་སེམས་ལ་རྒྱུན་གཏན་རྒན་ལགས་ཀྱིས་ཐུགས་རྒྱུད་
འཇམ་པོས་རང་ཉིད་ལ་བོད་ཀྱི་གསོ་བ་རིག་པའི་གཞུང་
ལུགས་བཤད་འཁྲིད་གནང་བ་དང༌། ཉམས་མྱོང་ལྷུག་པོར་
གསུངས་བ། ནད་པ་རྣམས་ལ་བུ་ལྟར་བརྩེ་བའི་མཛད་པ་
- 15 –



དང་གསུང་སྒྲ་བཅས་ལྷང་ངེར་དྲན་བཞིན་རྫོང་ཕྱོགས་སུ་
ལོག་གོ
གཉིས།
མཁས་མཆོག་ལགས་ཁྱིམ་ལ་ལོག་ཕེབས་པའི་ཉིན་དེ་
ནས་ཁོང་གི་ཁྱིམ་སྒོའི་མདུན་དུ་ཉིན་ལྟར་མི་མི་ཉུང་བ་ཞིག་
གྲལ་སྟར་བསྒྲིགས་ནས་བསྡད་པ་དེ་ཚོ་ལུས་པོ་འཁྱོར་ཞིང་།
ཁ་ལུད་སྣ་ལུད་མ་འཚོགས་པའི་ཉམས་ང་བའི་མི་ཁྱུ་གཅིག་
ཡིན། སྨན་པ་བགྲེས་སོང་ཁོང་གིས་ཁོ་ཚོའི་ནད་གདུང་འཕྲལ་
དུ་སེལ་རྒྱུའི་སེམས་ཤུགས་དྲག་པོས་རང་ཉིད་ཀྱི་ངལ་དུབ་
གཏིང་བརྗེད་དུ་སོང་ནས་ངང་རྒྱུད་རིང་པོ་དང་། ཞིབ་་་་
ཚགས་པོར་བརྟག་དཔྱད་ཀྱིས་ནད་ཐོག་སྨན་འཁེལ་ཡོང་བ་
མཛད་པས་ནད་པ་ཚོའི་ངོ་གདོང་ནས་ཐུགས་རྗེ་ཆེ་ཞུའི་རྣམ་
འགྱུར་མཚོན་པ་དང་། འགའ་ཤས་ཀྱི་མིག་ནས་མཆི་མའི་་
རྒྱུན་བབས། ཁོང་ཚོས་རང་གི་སེམས་པའི་མཚོན་བྱེད་སྒོ་ང་
དང་། བ་མར་དཀྲོག་ཁ་རེ་ཟུང་དེར་བཞག་རུང་མཁས་་་་་
མཆོག་ལགས་ཀྱིས་“ བཅུད་ལྡན་གྱི་ཟས་དེ་ཚོ་ད་ལྟ་ཁྱེད་ཚོར་
མཁོ་ཤོས་རེད་” ཅེས་གསུངས་ཏེ་ཕར་སློག ནད་པ་ཚོའི་བྱ་
སྤྱོད་དང་རྣམ་འགྱུར་དེ་དག་ནས་ཁོ་ཚོའི་ནད་ཀྱི་སྡུག་བསྔལ་
— 16 -



སེལ་བའི་མགོན་སྐྱབས་དང་དཔུང་གཉེན་ནི་ཡོངས་སུ་རང་
ཉིད་ལ་བཅོལ་བ་དེ་ཚོར་ནས་སྨན་པ་བགྲེས་པོ་དེའི་ཧུར་་
སེམས་ལ་དེ་བས་སྐུལ་མ་ཐེབས་ཏེ་སྐབས་རེ་ཉིན་གུང་ཞལ་
ལག་མཆོད་རྒྱུའང་གཏིང་བརྗེད་དུ་འགྲོ་གི་ཡོད། ཁོང་གི་་་
བཟའ་ཟླ་སྐྱིད་འཛོམས་ལགས་ཀྱིས་གནས་ཚུལ་དེ་མཐོང་་་
དུས་ཕྱོགས་གཅིག་ནས་རྒས་ཡོལ་ཞུས་པའི་མི་རྒན་ཞིག་གིས་
ཉིན་ལྟར་སྐུ་ངལ་དེ་འདྲ་བསྐྱོན་ན་སྐུ་གཟུགས་ཀྱིས་ཐེག་ཐུབ་
ཨེ་ཡོང་སྙམ་པའི་སེམས་ཁྲལ་དང་། ཕྱོགས་གཞན་ཞིག་ནས་
ཡོང་འབབ་གཏན་ནས་མེད་པར་ཉིན་ལྟར་བྲེལ་བྲེལ་འཚུབ་
འཚུབ་ཁོ་ནས་དུས་འདས་པའི་ཞོར་དུ་ངེད་མ་སྨད་གཉིས་
ཀྱང་ཁྱིམ་ལས་ལས་ཐེབས་བཅགས་ཏེ་སྐྱུགས་བྲོ་བའི་ནད་པ་
དེ་ཚོར་ཁ་ཡ་བྱ་རྒྱུ་དེ་འདྲ་ཡུན་རིང་སོང་ན་ཁྱིམ་ཚང་གི་ལྟོ་
གོས་ཇེ་ཞན་ཇེ་སྡུག་ཏུ་འགྲོ་རྒྱུ་ཉག་ཅིག་རེད་སྙམ་ནས་ཁོང་
ཁྲོ་ཟ། འོན་ཀྱང་ཁོང་གི་བསམ་ཚུལ་དེ་ལམ་སེང་ཕྱིར་བཏོན་
ན་ཕ་དང་བུ་མོའི་བློ་དང་འགལ་སྲིད་པས་སྐབས་ཤིག་རིང་
བཟོད་སྲན་བྱ་དགོས་སྙམ་སྟེ་མ་དགའ་དགའ་མདོག་གི་་་་
བཅོས་མའི་རྣམ་འགྱུར་བསྟན་པས་ནད་པ་ཉིན་རེ་ལས་ཉིན་
རེ་མ་བསྡད་པར་ཇེ་མང་དུ་གྱུར་ནས་རྒྱལ་སྒོའི་ཕྱི་ལའང་གྲལ་
སྟར་བསྒྲིགས། ཡུན་རིང་མ་སོང་བར་སྨན་པ་བགྲེས་པོའི་སྨན་
ཆད་ལ་ཁད་དུ་ཐུག་སྟེ་ཁོང་ནི་གོ་མཚོན་དང་བྲལ་བའི་དཔའ་
- 17 -



བོ་ལྟ་བུར་གྱུར་ལ་ཉེ་བས་ཐུགས་མི་བདེ་བའི་ཉམས་ཤིག་ཤར།
དེ་ནུབ་དགོང་ཟས་ཚར་རྗེས་ནང་མི་རྣམས་ཅི་འཕྲོས་མོལ་
འཕྲོས་ཀྱི་སྐབས་སུ་མཁས་མཆོག་ལགས་ཀྱིས་བུ་མོ་དབྱངས་
ཅན་དཔལ་ལ་“བུ་མོ་རང་སང་ཉིན་རྫོང་སྨན་ཁང་དུ་བསྐྱོད་
དེ་སྨན་པ་རྡོ་རྗེ་ལགས་དང་ཡེ་ཤེས་ལགས་རྩད་གཅོད་ཀྱིས་
སྨན་ཐོ་འདི་སྤྲད་ནས་སྨན་ ཐབས་ཤེས་གཏོང་རོགས་ཞུས་
ཤིག་” ཅེས་གསུངས་ཏེ་སྨན་ཐོ་སྤྲད་པས་འགྲམ་དུ་བསྡད་
པའི་སྐྱིད་འཛོམས་ལགས་ཀྱི་སྨིན་མ་བསྡུས་ནས་“ བགྲེས་་་
སོང་ཁྱེད་རྒས་ཡོལ་ཞུས་པའི་མི་རེད། དེ་ལྟ་བུའི་ནད་པ་ཡོང་
ཚད་ལ་གཟིགས་དགོས་མ་རེད། ཁྱིམ་གྱི་ལྟོ་གོས་དང་རང་གི་
གཟུགས་པོ་ལའང་དགོངས་པ་ཅུང་ཞིག་བཞེས་ན་དགའ་གི་
མ་རེད་དམ་” ཞེས་བཤད་པར་མཁས་མཆོག་ལགས་ཀྱིས་་་
“ད་ངའི་མི་ཚེ་རིང་པོ་མེད། དེའི་རིང་ནད་པ་གང་མང་བལྟ་་
ཐུབ་ན་བསམ་གིས། དེའི་ཐད་ཁྱེད་མ་སྨད་གཉིས་ཀྱིས་ང་ལ་
རྒྱབ་སྐྱོར་བྱས་ན་གཞན་གྱི་སེམས་ཁུར་གང་བྱས་པ་ལས་དེ་
ཕན་པ་འདུག་” ཅེས་པའི་གཏམ་ལན་གནང་བས། སྐྱིད་་་་
འཛོམས་ལགས་ཀྱི་སེམས་ལ་མི་ཞུགས་པ་འདི་ལ་ཡིན་པའི་
གཏམ་བཤད་རུང༌། མིན་པའི་ལན་སློག་བྱུང་སྙམ་སྟེ་ཁོང་ཁྲོ་
ལངས་ཀྱང་ཁོག་ཏུ་མིད་ནས་ཡིད་ཤིན་ཏུ་མི་རངས་པའི་རྣམ་
འགྱུར་སྟོན་པ་ལ་མཁས་མཆོག་ལགས་དོ་སྣང་སྤུ་ཙམ་མ་བྱུང་།
- 18 ས་



ཟུར་དུ་བསྡད་པའི་བུ་མོས་ཕ་མ་གཉིས་ཀྱི་གཏམ་བཤད་དང་།
ལྷག་པར་ཨ་མའི་རྣམ་འགྱུར་མཐོང་སྐབས་ཡིད་ལ་མི་བདེ་བ་
ཞིག་ཤར་ཡང་ཕ་མའི་མདུན་དུ་ཕྲུ་གུས་གང་བྱུང་སྐད་ཆ་ཤོད་
མི་རུང་སྙམ་ནས་ངག་བསྡམས་ཏེ་སྒྱུར་རེར་བསྡད། ཁྱིམ་ཚང་
ནང་རེ་ཞིག་ཁ་ཁུ་སིམ་མེར་གནས་པ་དེར་བལྟས་ན་ཧ་ལམ་
རྐང་དྲུག་གི་རྡོག་སྒྲ་ཡང་གསལ་པོར་ཐོས་མི་ཡོང་ངམ་སྙམ་
པའི་མུར་གློ་བུར་དུ་ “ད་བུ་མོ་རང་སང་ཉིན་རྫོང་ལ་འགྲོ་
དགོས་པས་སྔ་ཙམ་ཉོལ་ཅིག་” ཅེས་པའི་མཁས་མཆོག་་་་་་
ལགས་ཀྱི་གསུང་སྒྲ་དེས་ཤིན་ཏུ་དབེན་པའི་གནས་དེ་གཏོར་
དེའི་སང་ཉིན་དབྱངས་ཅན་དཔལ་ གྱིས་སྔ་པོར་་་་་་
ལངས་ནས་མེ་གཏོང་ཆུ་ལེན་གྱི་ལས་ཀ་རྣམས་ལས་རྗེས་གོས་
བརྗེས་ནས་བཞིན་དང་ལག་པ་གཙང་མར་འཁྲུས་ཏེ་གདོང་
ཤེལ་ལ་བལྟ་བཞིན་མགོ་སྐྱེས་ཀྱི་ལན་བུ་བྱུག འཁྱེར་དགོས་
རྣམས་ནན་གྱིས་བསྡོགས་ཏེ་འཛུམ་མདངས་འཕྲོ་བཞིན་་་་
རླངས་འཁོར་དུ་བསྡད་ནས་རྫོང་ཕྱོགས་སུ་བསྐྱོད།
རྫོང་སྒོ་བསྟེན་སྨན་ཁང་ནང་ནད་པར་རྩ་ ལྟ་བཞིན་
པའི་ཡེ་ཤེས་ལགས་ཀྱི་གམ་དུ་སྨན་པ་གསར་པ་གཞོན་ནུ་མ་
ཞིག་གིས་ངོ་འཛུམ་བཞིན་པར་“ སྒོ་རྭའི་ནང་བུ་མོ་ཞིག་གིས་
རྒན་ལགས་ ཁྱེད་རྩད་གཅོད་བྱེད་ཀྱི་འདུག་” ཅེས་བཤད་
— 19 -



པར་ཡེ་ཤེས་ལགས་ཀྱིས་གཞོན་ནུ་མ་དེ་ཡང་སྙིང་སུ་ཡིན་ནམ་
སྙམ་སྟེ་འཚབ་ཤ་ལངས་ནས་བྲེལ་འཚུབ་ངང་སྨན་ཤོག་བྲིས་
རྗེས་སྨན་ཁང་སྒོ་ནས་ཕྱིར་ཐོན། །
ལང་ཚོའི་དཔལ་གྱིས་ཕྱུག་པའི་གཞོན་ནུ་མ་དབྱངས་
ཅན་དཔལ་གྱིས་ཡེ་ཤེས་ལགས་ཀྱི་མདུན་དུ་ཡོང་ནས་ “ཤེ་
ཡེས་ལགས་”ཞེས་འབོད། ཡེ་ཤེས་ལགས་ཀྱི་“ཁྱེད་རང་ད་ལྟ་
ཕེབས་ཙམ་ཡིན་པས་” ཞེས་བཤད་དེ་དབྱངས་ཅན་དཔལ་
གྱི་ལན་མ་སྒུག་པར་སྡོད་ཤག་ཏུ་འཁྲིད། དེར་སླེབས་རྗེས་ཇ་
གང་བླུགས་ནས་དབྱངས་ཅན་དཔལ་ལ་བཀྱགས་པས་ཁོང་
གིས་འཛུམ་དམུལ་དམུལ་ངང་“པཱ་ལགས་ཀྱིས་ཁྱེད་ལ་སྨན་
ཏོག་ཙམ་རོགས་རམ་གནང་རོགས་གསུང་གི་འདུག་”ཅེས་
བཤད་ནས་སྨན་ཐོ་སྤྲད་པས་ཡེ་ཤེས་ལགས་ཀྱིས་སྣང་དག་མི་
དགོས། ངས་གང་མགྱོགས་ཐབས་ཤེས་བྱས་ནས་འབུལ་བར་
བཅར་ཆོག་” ཅེས་དང་། ད་དུང༌“ཁྱེད་རང་ཐག་རིང་ནས་
ཕེབས་སྟབས་ཉིན་གུང་ཞལ་ལག་འདིར་མཆོད་ནས་ཕེབས་
ན་མ་རེད་པས་”ཞེས་ཤོད་བཞིན་གྲུང་ཤ་དོད་ལ་བརྩེ་བ་ལྡན་
པའི་མིག་གཉིས་དབྱངས་ཅན་དཔལ་ལ་བལྟས་པ་ན་གཞོན་
ནུ་མ་དེའི་ཡིད་ཀྱི་ཀུད་མུད་བཞད་དེ་མགོ་བོ་ཅོག་ཅོག་དང་
འཛུམ་པའི་ངོ་གདོང་སྨད་པ་བཅས་དུས་གཅིག་ཏུ་བྱས། ཡེ་
ཤེས་ཀྱིས་ཇ་གང་བླུགས་རྗེས་ཆུ་ཚོད་ལ་ལྟ་ཙམ་བྱས་ནས་ལག་
- 20 -



ཏུ་དཀར་ཡོལ་འཁྱེར་ཏེ་ཟ་ཁང་ཕྱོགས་སུ་ཐོན།
་་ ་ སྡོད་ཤག་ནང་དབྱངས་ཅན་དཔལ་གཅིག་པུ་ཡིན་་་་
པས་མོས་ཁོར་ཡུག་ལ་མིག་བཤེར་ཞིག་བྱས་པ་ན་རྒྱ་ཁྱོན་ཀ་
གཅིག་ཙམ་གྱི་སྡོད་ཤག་དེར་སྒྲིག་ཆས་ཉལ་ཁྲི་གཅིག་དང་།
དཔེ་སྒམ་གཅིག ཅོག་ཙེ་གཅིག དེ་མིན་ཐབ་ཆས་སྟབས་
བདེ་ཞིག་ལས་གཞན་གང་ཡང་མི་འདུག ཁང་པའི་ནང་གད་
བདར་གཙང་ཞིང་ཆ་སྒམ་སྟེང་དཔེ་དེབ་འགའ་ཤས་ཡོད་པ་
དེ་དག་གྲལ་སྒྲིག་ལ་ཟང་ཟིང་དང་ཐལ་རྡུལ་གྱི་གཡའ་ཙམ་
ཡང་མེད། སྡོད་ཤག་ནང་གི་རྣམ་པ་དེས་དབྱངས་ཅན་དཔལ་
གྱི་ཡིད་ལ་བག་ཆགས་ཟབ་མོ་བཞག དེ་ཡང་སེམས་པ་ཤོར་
བའི་མི་དེར་ལྟ་གིན་མཛེས་སུ་འགྲོ་བའི་འཇིག་རྟེན་ཕོ་མོའི་
བརྩེ་དུང་གི་ཆོས་ཉིད་ལས་མ་འདས་པར་ཡེ་ཤེས་ལགས་ཀྱི་
སྣང་བརྙན་དེས་ལང་ཚོའི་མེ་ཏོག་གི་ཞལ་ཁ་ཕྱེ་བའི་གཞོན་ནུ་
མ་དེའི་སེམས་ཁམས་ཀྱི་འཇིག་རྟེན་འདི་ཉིད་ཡོངས་སུ་་་
དབང་དུ་བསྒྱུར་རོ། .
ཡེ་ཤེས་ལགས་ཀྱིས་ཚལ་སྣེ་ཁ་གཉིས་དང་འབྲས་་་་་་
འཁྱེར་ནས་དེར་འབྱོར་ཏེ་དབྱངས་ཅན་དཔལ་གྱི་མདུན་དུ་
བསྒྲིགས་ནས་ཁོའི་ཙེ་ཕྱི་བཞིན་“ཞལ་ལག་གཉེས་པོ་མཆོད་
ཨཱ་” ཞེས་བཤད། དབྱངས་ཅན་དཔལ་གྱིས་ཁ་ལག་བཟས་
ཚར་རྗེས་ཁུག་མའི་ནང་ནས་མགོ་རས་ལྗང་གུས་གཏུམས་
- 21 -



པའི་དངོས་པོ་ཞིག་བཏོན་ཏེ་“ཡེ་ཤེས་ལགས། འདིར་ཕྱུར་
ཞིབ་ཕྲན་ཙམ་ཡོད། ཁྱེད་ཀྱིས་བཞེས་རོགས་གནང་” ཞེས་
བཤད། ཡེ་ཤེས་ཀྱིས་ “ཐུགས་རྗེ་ཆེ་” ཞེས་ཞུས། དེ་ནས་་་
དབྱངས་ཅན་དཔལ་གྱིས་ཡར་ལངས་ཏེ་“ད་ཕྱི་པོ་ཆགས་
བཞག ང་འགྲོ་གི་ཡིན་”ཞེས་བཤད་པར་ཡེ་ཤེས་ལགས་ཀྱིས་
ཁོང་ཕར་ཙམ་སྐྱེལ་བར་བསྐྱོད། གཞོན་ནུ་འདི་གཉིས་དཔུང་
པ་གཤིབས་ནས་རྫོང་གི་སྨན་པའི་སྡོད་ཁང་ནས་ཕྱིར་ཐོན།
ཡུད་ཙམ་སོང་རྗེས་མདུན་གྱི་འགྲོ་ལམ་ཡུར་བུ་ནས་ཆུ་ཤོར་ཏེ་
མནན་འདུག་པས་དེ་ནས་འགྲོ་འོང་བྱེད་མིས་ཆུ་དཀྱིལ་དུ་
རྐང་བཀྱག་རྡོ་ཐར་ཐོར་བཞག་པ་དེའི་འགྲམ་དུ་སླེབས་པ་
དང༌། དབྱངས་ཅན་དཔལ་གྱིས་རྡོ་སྟེང་དུ་རྐང་པ་བཞག་མ་
ཐག་ལུས་ཁྱར་ཁྱོར་གྱིས་ཧ་ལམ་བསྐྱོད་མི་ཐུབ་ཁུལ་བྱས་པས་
ཡེ་ཤེས་ཀྱིས་ལག་གདང་སྦྲེལ་ནས་སྔོན་དུ་ཁྲིད་དེ་གོམ་པ་་
འགའ་ཤས་སྤོས་རྗེས་བུད་མེད་ཀྱི་ལག་པའི་རེག་བྱས་ཡེ་ཤེས་
ཀྱི་ཡིད་ལ་བརྗོད་པར་དཀའ་བའི་ཚོར་སྣང་ཞིག་སྟེར་ཏེ་རང་
བཞིན་གྱིས་ལག་མགོ་དམ་དུ་བཟུང་། སྒྲ་མེད་པའི་ཡིད་ཀྱི་སྨྲ་
བ་འདི་ཉིད་དབྱངས་ཅན་དཔལ་གྱིས་འཁྲུལ་པ་མེད་པར་
ཡོངས་སུ་རྟོགས་ནས་ལུས་པོ་དེ་བས་ཁྱོར་ཁུལ་དང་རྐང་པ་དེ་
བས་ མ་ ཚུགས་ ཁུལ་ བྱས་ པའི་ ངང༌ ནས་ ཕ་ རོལ་ དུ་ ཐོན།
སྐབས་འདིར་ལང་ཚོའི་དཔལ་འབར་བའི་གཞོན་ནུ་གཉིས་
- 22 -



པོ་བགྲོད་མཚམས་ཆད་དེ་ཡེ་ཤེས་དང་དབྱངས་ཅན་དཔལ་
གཉིས་ཕན་ཚུན་བཞིན་ལ་གཡེང་མེད་བལྟས་ནས་རི་མོར་
བྲིས་པའི་གཟུགས་བརྙན་ཇི་བཞིན་ལུས། སྐབས་འདིར་སྨྲ་སྒོ་
ལས་ཡིད་ཀྱི་བརྩེ་སེམས་མཚོན་པའི་ཟོལ་མེད་ཀྱི་གཏམ་ཚིག་
གཅིག་ཀྱང་བརྗོད་མེད་རུང་། འདྲེན་བྱེད་མིག་ཟུང་ལས་ཕན་
ཚུན་བརྩེ་དུང་གིས་བཅིངས་པའི་ལ་རྒྱ་ཞིག་གཉི་གའི་སེམས་
སུ་གནས་པའི་གོ་བརྡ་གསལ་པོ་འཕྲོས་ཏེ་མཛའ་གཅུགས་ཀྱི་
ལས་དབང་དམ་པོས་འབྲེལ་བའི་གཞོན་ནུ་འདི་གཉིས་ཀྱི་
ཡིད་མྱོས་པར་བྱས་ཏེ་དུས་འདས་པའི་སྐབས་སུ་རླངས་་་་་
འཁོར་གྱི་འུར་སྒྲ་ཞིག་གིས་གཞོན་ནུ་གཉིས་ཀྱི་ཡིད་ལ་་་་་་
བཞེངས་པའི་བདེ་ལྡན་ཉམས་དགའི་ཞིང་ཁམས་འདི་ཉིད་
སྐད་ཅིག་ཉིད་དུ་འཇོམ་པར་བྱས་སོ། རླངས་འཁོར་ཁོ་གཉིས་
ཀྱི་མདུན་དུ་བཀག་ནས་ཁ་ལོ་བས་དགོད་འཚེར་འཚེར་ངང་
དབྱངས་ཅན་དཔལ་ལ་བལྟས་ཏེ་“ཁྱེད་རང་གང་དུ་ཕེབས་
མཁན་ཡིན་”ཞེས་དྲིས། དབྱངས་ཅན་དཔལ་གྱིས་“ང་རིན་
ཆེན་གླིང་ཤང་དུ་འགྲོ་མཁན་ཡིན་”ཞེས་ལན་བཏབས། ཁ་ལོ་
བས་ “འོ་ན་ང་ཚོ་མཉམ་དུ་ཕེབས་དོ་” ཞེས་བཤད་པས་་་
དབྱངས་ཅན་དཔལ་གྱིས་ག་ལེར་ཨམ་ཕྲག་ནས་ཤོག་ཆག་
ཆུང་ཆུང་ཞིག་བཏོན་ཏེ་མངོན་ཆུང་གིས་ཡེ་ཤེས་ལ་སྤྲད་ནས་
ལམ་སེང་མགོ་བོ་སྒུར་སྒུར་གྱིས་རླངས་འཁོར་ནང་དུ་འཛུལ།
- 23 -



ཡེ་ཤེས་ཀྱིས་“དབྱངས་ཅན་དཔལ་ལགས། སྨན་དེ་སྣང་དག་
མི་དགོས་”ཞེས་འདར་སྐད་དང་བཅས་ཏེ་སྨྲས། འུར་སྒྲ་དང་
ཐལ་འཚུབ་ཀྱི་ཁྲོད་དུ་རླངས་འཁོར་རྒྱང་རིང་དུ་སོང་། གང་
ཙམ་སོང་རྗེས་ཁ་ལོ་བས་དབྱངས་ཅན་དཔལ་ལ་བལྟ་ཙམ་
བྱས་ནས་“ངས་རྒྱུང་ནས་ལྟ་དུས་ཁྱེད་གཉིས་དངོས་འབྲེལ་
བརྩེ་དུང་གི་མདུད་པ་སྟོང་མདུད་ཁྲི་མདུད་རང་རེད་འདུག་
གཱ། ཁྱེད་ཀྱིས་ཁོང་ལ་སེམས་རྟེན་ག་རེ་གནང་ངམ་”ཞེས་
དྲིས། དབྱངས་ཅན་དཔལ་ནི་ངོ་ཚས་ཡོངས་སུ་བཅིངས་ཏེ་
མགོ་བོ་སྒུར་རེར་བསྡད་ནས་དབུགས་ཀྱང་གཏོང་མི་ནུས་
པར་གྱུར། ཡུད་ཙམ་སོང་རྗེས་ངོ་གདོང་བཀྱགས་ནས་བལྟས་
པས། ཁ་ལོ་བ་དེ་ནི་ཕོ་ལོ་ཉེར་བཞི་ཉེར་ལྔ་ཙམ་ལ་སོན་པའི་
ཕོ་གཞོན་ཞིག་ཡིན་པ་དང་། ཁོས་ལག་གཉིས་སྣོལ་ཏེ་རླངས་
འཁོར་གྱི་ཁ་ལོ་གཅུས་ཤིང་། མིག་ཟུར་རང་ཉིད་ཕྱོགས་སུ་ལྟ་
བཞིན་འདུག་པས་མོས་ལམ་སེང་མིག་མདུན་དུ་བལྟས། ཤང་
དུ་སླེབས་ཉེའི་མཚམས་སུ་ཁོས་ལག་གཡོན་པས་ཁ་ གཅུས་
བཟུང༌། གཡས་ཀྱིས་དབྱངས་ཅན་དཔལ་གྱི་ལག་ནས་འཇུས་
ཏེ་མགོ་བོ་ཟུར་ནས་“ང་གཉིས་གྲོང་ཚོ་གཅིག་གི་མི་རེད། ང་
སང་གནངས་ཁྱིམ་དུ་བསྡད་བསྡད་པ་བྱེད་ཀྱི་ཡིན་པས་ཁྱེད་
ཕེབས་ཨཱ་” ཞེས་ཨ་རག་དང་། ཐ་མག རླངས་སྣུམ་བཅས་
འདྲེས་སྦྱོར་བྱུང་བའི་དྲི་མ་ངར་པོ་ཞིག་འཐུལ་བཞིན་འདི་
- 24 -



སྐད་སྨྲས། དབྱངས་ཅན་དཔལ་གྱི་སེམས་ལ་དངངས་འཚབ་
ལངས་ཏེ་ལག་པ་ཚུར་འཐེན་ནས་བལྟས་པས་ཕོ་གཞོན་དེ་
བཞིན་མདངས་སེར་ལ་ནག་ཅིང་། རས་ སྔོན་པོའི་ཞྭ་མོ་་་
གཡོན་དུ་ཟུར་གྱོན་བྱས་པའི་འོག་ནས་མགོ་སྐྱེས་ཀྱིས་རྣ་བ་
འགེབས་པའི་ཁྲོད་དུ་ཐ་མག་འཐེན་འཕྲོ་ཞིག་རྣ་ཅོག་གཡས་
སུ་གཟེར་པ་དེའི་འགྲམ་གྱི་སྐྲ་རྐང་འགའ་ཚིག་ནས་རྩེ་མོ་རིལ་
བུར་གྱུར་བ། སྟོད་ཐུང་སྔོན་པོའི་འབྲང་ཁར་མེ་ཚག་ཐོར་ཏེ་
ཁུང་བུ་ཆུང་ཆུང་དུ་མ་ཡོད་པ་ལས་བྲང་སྟེང་པ་ཀིའི་ནང་དུ་
ཐ་མག་སྒམ་ཆུང་བླུགས་པ་བཅས་འདུག རླངས་འཁོར་དེ་པཱ་
ཤེས་རབ་ལགས་ཀྱི་སྒོ་འགྲམ་དུ་བཀག་རྗེས་ཁོས་མགྱོགས་
པར་དོན་ཏེ་སླར་ཡང་དབྱངས་ཅན་དཔལ་ལ་ལྟ་བཞིན་་་་་
“ ངའི་སྡོད་ས་འདིར་ཡིན། ཁྱེད་ནང་ལ་ཕེབས་དང་”ཞེས་དོ་
ནན་གྱིས་བཤད། དབྱངས་ཅན་དཔལ་གྱིས་འཛུམ་དམུལ་་
དམུལ་ངང༌“ཐུགས་རྗེ་ཆེ་” ཞེས་བཤད་དེ་རང་ཁྱིམ་ཕྱོགས་
སུ་བསྐྱོད། གང་ཙམ་སོང་སྟེ་ཕྱི་བལྟས་ཤིག་བྱས་པས་ཁོ་ད་
དུང་རང་ཉིད་ཀྱི་རྗེས་སུ་བལྟས་ནས་བསྡད་འདུག
ཁ་ཁུ་སིམ་པོའི་མཚན་མོར་གློག་སྒྲོན་འོག་ཡེ་ཤེས་ཀྱིས་
གཞོན་ནུ་མ་དབྱངས་ཅན་དཔལ་གྱི་འདྲ་པར་ལ་བལྟས་ཏེ་མ་
འོངས་པའི་མི་ཚེར་བསམ་གཞིགས་བྱེད་བཞིན་དགའ་བ་
འབུམ་གྱིས་མྱོས་པ་དང་། འདྲ་པར་གྱི་རྒྱབ་ ཏུ་ “གུས་ ་་་་
25 -



དབྱངས་ཅན་དཔལ་གྱིས་ཡེ་ཤེས་ལགས་སུ་འབུལ་རྒྱུ་” ཞེས་
པའི་ཡིག་འབྲུ་དེ་དག་མཐོང་བ་དང་། ལང་ཚོ་རྒྱས་པའི་་་
གཞོན་ནུ་དེའི་ཡིད་ལ་བརྩེ་དུང་གི་རྦ་རླངས་ལང་ལོང་དུ་་
འཕྱུར། ཁོས་འདྲ་པར་ལ་ཡང་ནས་ཡང་དུ་ལྟ་དུས་ལུས་པོ་
འདྲོང་ཞིང་སྐེད་སྐབས་ཕྲ་བའི་སྟེང་དུ་ནུ་མ་ཅུང་ཟད་རྒྱས་པ་
ལས་ལང་ཚོའི་དཔལ་གྱིས་ཕྱུག་པའི་སྒེག་འཆང་མ་དེའི་་་་
མཛེས་ཉམས་མངོན་ཞིང་། ནག་ཅིང་སྣུམ་པའི་ཤད་མའི་ཕུ་
མེད་ལུས་ལ་ཆེ་སོང་ཆུང་སོང་མ་ཡིན་པར་ཚད་དང་ལྡན་པ་
ཞིག་གྱོན་པའི་གོང་བའི་མཚམས་ནས་གྲུ་དམར་གཡུ་ཡི་ཁ་
དོག་ཅན་གྱི་འོག་འཇུག་གི་ཚོན་མདངས་བཀྲ་བ་དང༌། ཧ་
ཅང་ཧར་པོ་མིན་ལ་འཇའ་ཡི་མཚོན་རིས་བཀྲ་བའི་པང་་་་
གདན་གྱིས་པང་པ་རྒྱུན་པར་བྱས། དཀར་ལ་དམར་བའི་་་
མདངས་ལྡན་པའི་ཅུང་ནར་ཙམ་གྱི་བཞིན་རས་སྟེང་དུ་རྒོད་
པོའི་གཤོག་ཟུང་བརྐྱངས་པ་ལྟ་བུའི་དཀྱུས་རིང་སྨིན་མས་ཐོ་
རེངས་སྐར་ཆེན་གྱི་དཔལ་ལ་འགྲན་པར་འཕོད་པའི་འདྲེན་
བྱེད་ཟུང་གི་མཛེས་སྡུག་ངོམས་པའི་སྤྱན་འདྲེན་བཞིན་དུ་
ཕྱོགས་གཉིས་སུ་བགོས། སྲབ་ཅིང་དམར་བའི་བིམ་པའི་མཆུ་
འདབ་པདྨའི་མེ་ཏོག་བཞད་པའི་ཁྲོད་ནས་མུ་ཏིག་སྟར་ལ་
བརྒྱུས་འདྲའི་སོ་ཡི་ཕྲེང་བས་ག་བུར་གྱི་མདངས་སྟོན། གནག་
སྣུམ་མགོ་སྐྱེས་ཆུན་པོ་ཕྱོགས་གཉིས་སུ་དབྱེ་ནས་འཁྱོག་མིན་
- 26 -



སྲོང་པོའི་སྐྲ་མཚམས་ལས་གཞོན་དུ་མ་དེའི་ཡིད་གཞུངས་
པའི་རང་གཤིས་དང་། འདྲེན་བྱེད་ཟུང་ནས་བློ་རིག་བཀྲ་ལ་
བྱམས་དང་བརྩེ་བའི་བཅོས་མིན་གྱི་བརྩེ་དུང་ཞིག་མངོན་ཏེ་
གཞོན་དུ་འདིའི་བརྩེ་སེམས་ཀྱི་སྤུ་ལོང་དེབང་མེད་ངང་རྒྱུས་
པར་བྱས། དེ་ལྟར་ལྷ་ཡུལ་གྱི་སྲས་མོ་མི་ཡུལ་དུ་བྱོན་པ་ལྟ་བུའི་
མཛེས་མ་དེར་ལན་བརྒྱར་བལྟས་ཀྱང་ཡིད་མ་ངོམ་པར་དེ་
ལག་ནས་བྲལ་དཀའ་བ་བྱུང་། བརྩེ་དུང་གིས་བསྐུལ་བའི་་
གཞོན་ནུ་ཡེ་ཤེས་ཀྱི་སེམས་པ་འདི་ཉིད་གང་ཞིག་དྲོད་བཤེར་
འཕྲད་པའི་ས་བོན་ལ་མཆེ་བ་བཏང་། མྱུ་གུ་རྒྱུས། ལྗང་བུ་
འཚར་ཏེ་དགའ་བ་དང་། བདེ་བ། སྐྱིད་པ་ལ་སོགས་པའི་མེ་
ཏོག་བཞད་པ་དང་ཀུན་ནས་མཚུངས་སོ། ཁོང་གིས་ལགས་
གཉིས་སྔས་སུ་བྱས་ཏེ་ཕོ་ཁེབས་ལ་བསྙེས་ནས་ཡིད་ནི་ངོ་་
མཚར་རྣམ་པར་བཀྲ་བའི་འདང་རྒྱག་གི་ཞིང་ཁམས་སུ་་་
ཕེབས་པ་ན་མཚན་གང་གི་དུས་ཡུན་འདི་སྐད་ཅིག་ཙམ་ལ་
འདས་ཏེ་དེ་ཕོའི་ནམ་བརྡས་གཞི་ནས་ཁོང་མངོན་སུམ་་་་་
འཇིག་རྟེན་འདི་རུ་བཀུག ཁོང་ལ་ད་གཟོད་རེག་བྱ་གྲང་ཤུར་
ཤུར་གྱི་ཚོར་སྣང་ཞིག་བྱུང་སྟེ་སྒེའུ་ཁུང་ནས་བལྟ་དུས་སྐྱ་་
རེངས་ཀྱི་ཕོ་ཉས་མུན་པ་གང་ཙམ་བསྐྲད་ཟིན་འདུག་པས་
སེམས་སུ་ད་ཉལ་ཡང་ཉལ་རིན་མི་འདུག་སྙམ་ནས་སྨན་དཔེ་
ཁ་ཕྱེས་ཏེ་ངག་ཐོག་ཏུ་བཟུང་རྩིས་བྱས་པས་སྲབ་དང་བྲལ་
- 27
-



བའི་ཡིད་ཀྱི་རྟ་རྒོད་འདི་ཉིད་གང་ལྟར་རང་གི་ཁ་ལོར་མི་
ཆུད་པས་ཁོང་གིས་སྐྱར་དུ་འདྲ་པར་དེ་ཚུར་བླངས་ཏེ་ཡུད་
ཙམ་བལྟས་རྗེས་སྙན་ཚིག་ཤོ་ལོ་ཀ་ཞིག་ཡིད་ལ་འཆར་ནས་
ཡར་ལངས། སྒྲོག་རྩེའི་སྟེང་གི་གློག་སྒྲོན་སྤར་ཏེ་དཀར་པོའི་
ཤོག་སྟེང་དུ་ནག་པོའི་རི་མོ་འདི་ལྟར་བྲིས། །
རིན་ཆེན་སྣ་ལྔའི་རྒྱན་གྱིས་མ་སྤུད་ཅིང་། །
དཀར་དམར་བཅོས་མའི་ཚོན་གྱིས་མ་བྱུགས་པར། །
- རང་བཞིན་མཛེས་པའི་ཁོ་ལག་ཡོངས་རྫོགས་པ། །
བདག་ཡིད་འཕྲོག་པའི་བྱེད་པོ་ཁྱོད་ལས་སུ། །
སྙན་རྩོམ་ཤོ་ལོ་ཀ་འདི་ཚར་མཚམས་སུ་འོད་ཟེར་་་་
འབུམ་གྱིས་རབ་ཏུ་བསུས་པའི་རྟ་བདུན་དབང་པོ་ཤར་རིའི་
་ ཕྲག་པ་ལ་དལ་གྱིས་འཛེགས་ཏེ་སྲིད་པའི་ལོངས་སྤྱོད་ལ་
གཟིགས་མོར་ཕེབས་པའི་འགོ་བརྩམས། འོད་ཟེར་གྱི་མདའ་
མོ་བྱེ་བ་ཁྲག་ཁྲིག་འཕངས་ནས་སྨག་རུམ་མུན་པ་འདི་ཉིད་
འཇིག་རྟེན་ཕ་མཐར་བསྐྲད། ཡེ་ཤེས་ཀྱིས་སྒྲོག་ཙེའི་མདུན་
ནས་ཡར་ལངས་ཏེ་བྱ་རྨྱང་ཞིག་བྱས་ནས་ཞོགས་ཇ་གྲ་སྒྲིག་གི་
བྱ་བ་ལ་ཞུགས་སོ།
དུས་དེ་ནས་བཟུང་གཞོན་ནུ་ཕོ་མོ་འདི་གཉིས་གཅིག་
སེམས་གཅིག་ལ་ཆགས་ནས་སྐབས་རེ་ཐུག་འཕྲད་བྱུང་་་་་་
སྐབས་པདྨ་དང་ཉི་འོད་འཕྲད་པ་ལྟ་བུས་དགའ་སྤྲོའི་རྣམ་པ་
- 28 --



རེབ་ཏུ་བཞད་ཅིང་སྙིང་གཏམ་ཕར་གླེང་ཚུར་གླེང་གིས་དུས་
འདས། །
ས་ཨི་ ཅག་སྐྱིད་འཛོམས་ལགས་ཀྱི་བསམ་པར་མཁས་་་་
མཆོག་ལགས་ཀྱི་བྱེད་སྟངས་འདིར་ཚོད་འཛིན་ཕྲན་བུ་མ་
བྱས་ན་འགྲིགས་ ཐོབས་རྩ་བ་ནས་མི་འདུག་སྙམ་སྟེ། ཁོང་
གིས་སྒོ་འགྲམ་དུ་མར་དོན་ཏེ་ནད་པའི་ལུས་ཀྱི་གྱོན་པ་ལེགས་
ཉེས་དང་། ལག་གི་འཁྱེར་རྒྱུ་མང་ཉུང་ལ་བལྟས་ཏེ་ན་ཚ་ལྟ་
དགོས་མིན་ཐག་གཅོད་བྱས་སྟབས་རིམ་བཞིན་མི་སྐྱོ་པོ་དེ་
དག་ལ་སྨན་པ་མཇལ་བའི་གོ་སྐལ་ཤོར། དོན་དེ་རིང་མིན་
མཁས་མཆོག་ལགས་ཀྱིས་མཁྱེན་ཏེ་ཐུགས་མ་བཟོད་པར་་་་
རང་གི་བཟའ་ཟླར་དེ་ལྟར་བྱས་ན་རྩ་བ་ནས་མི་འགྲིག་པའི་
ཞལ་ཏ་གནང་རུང་། ཨོ་ཅག་སྐྱིད་འཛོམས་ལགས་ཁོང་ཁྲོ་་
རབ་ཏུ་ཟ་ནས་“མི་ཁྱོད་ཀྱི་བྱེད་སྟངས་ལ་བལྟས་ན་ལྟོ་གོས་
གནམ་ནས་བབས་ཀྱི་ཡོད་པ་འདྲ། དུས་ད་ནས་བཟུང་ངའི་
ཁྱིམ་ལ་སྨན་ཁང་བྱེད་མི་དགོས་”ཞེས་བཤད། མཁས་མཆོག་
ལགས་བཟའ་ཟླའི་གཏམ་ངན་འདིར་ལན་འདེབས་རྒྱུ་ལྟ་་་
བཞག འདི་བྱས་འདི་མིན་གྱི་བསམ་བློ་ཙམ་ཡང་འཁོར་ཁོམ་
མ་བྱུང་བའི་མཚམས་འདིར་བཟའ་ཟླས་ནད་པ་ཚོའི་མདུན་
དུ་སོང་སྟེ་ཚིག་ངན་མང་པོ་བརྗོད། སྒོ་རྭའི་ནང་གི་ནད་པ་ཚོ་
གཅིག་མཇུག་གཉིས་མཐུད་ཀྱིས་ཕྱིར་ཐོན་ནས་མཐར་སྐྱིད་
- 29 -



འཛོམས་ལགས་གཅིག་པུར་ལུས། ཚུལ་འདིར་སྨན་པ་བགྲེས་
པོའི་ཐུགས་ལ་ཤི་ཏུ་མི་བདེ་བ་བྱུང༌། །
མཚན་མོ་མི་རྣམས་རྨི་ལམ་གྱི་ཞིང་ཁམས་སུ་སླེབས་ཏེ་
ཁུ་སིམ་མེར་གྱུར། མཁས་མཆོག་ལགས་ནི་ཐུགས་མི་བདེ་བས་
མནལ་ཁུག་མི་ཐུབ་པར་ལུས་པའི་སྐབས་འདིར་རྣ་བར་ཐག་
རིང་ནས་ཁྱིའི་ཟུག་སྒྲ་དང་སྦྲགས་རླངས་འཁོར་གྱི་འུར་སྒྲ་
ཞིག་ཇེ་ཉེར་འགྱུར་བ་གསན། དེ་མུར་སྒོ་བརྡུང་བྱུང་བས་
དབྱངས་ཅན་དཔལ་གྱིས་ཡར་ལངས་ནས་སྒོ་ཕྱེ་བས་རླངས་
འཁོར་ནང་ནས་མི་དར་མ་ཞིག་དོན་ཏེ་” ཨེམ་རྗེ་མཁས་་་
མཆོག་ ལགས་ བཞུགས་ ས་ འདི་ རུ་ རེད་ པས་” ཞེས་ དྲིས།
དབྱངས་ཅན་དཔལ་གྱིས་“རེད་”ཅེས་ལན་བརྒྱབས་པས་མི་
དེས་“ ས་གནས་སྲིད་འཛིན་ཀུང་ཧུའུ་ཡི་ཧྲུའུ་ཅི་བཀྲས་དོན་
ལགས་ཀྱི་སྐུ་ཟླ་བསྙུང་སྟེ་ས་གནས་སྨན་ཁང་ནས་བརྟག་་་
དཔྱད་བྱས་ཀྱང་ན་ཚ་རྩད་མ་ཆོད་པར་དོ་ནུབ་སྡུག་ཏུ་སོང་
འདུག་པས་ང་ལ་ཨེམ་རྗེ་ལགས་གནད་འདྲེན་ཞུས་ཤོག་་་་་
གསུང་གིས་”ཞེས་བཤད། ཨ་ཅག་སྐྱིད་འཛོམས་ལགས་ཀྱི་རྣ་
བར་གཏམ་དེ་དག་ཐོས་མ་ཐག་ལམ་སེང་ཡར་ལངས་ཏེ་མི་དེ་
ནང་དུ་བོས། །
མཁས་མཆོག་ལགས་ཕེབས་འདོད་ཡོད་མེད་བཀའ་་
འདྲི་ཙམ་ཡང་མ་བྱས་པར་སྨན་ཁུག་བསྡོགས་ཏེ་ལམ་སེང་མི་
ཡ– 30 ཡ



དེ་དང་མཉམ་དུ་ས་གནས་ཕྱོགས་སུ་བརྫངས། ཁོང་དེར་་་་
ཕེབས་ནས་བུད་མེད་དེར་བརྟག་ཐབས་བཞིའི་སྒོ་ནས་ཞིབ་
ཏུ་དཔྱད་པས་སྨུག་པོའི་ནད་ཀྱིས་མནར་བ་མཁྱེན་ནས་དེའི་
གཉེན་པོ་ཟས་དང་སྤྱོད་ལམ་གྱི་བླངས་དོར་རྣམས་བཀའ་
སློབ་དང་འབྲེལ་གནད་དུ་འཁེལ་བའི་སྨན་གནང་། དེ་རྗེས་
ཉིན་གསུམ་བཞི་ཙམ་ནས་ཐེངས་རེར་གདན་ཞུས་ཀྱིས་སྨན་
བཅོས་གནང་བས་རྩ་བཅོས་ཐུབ་སྟེ་ཉིན་ཞིག་རྒྱུའུ་ཅི་བཀྲས་
དོན་ལགས་སྐུ་ངོ་མ་མཁས་མཆོག་ལགས་ཀྱི་དྲུང་དུ་ཕེབས་
ནས་ཐུགས་རྗེ་ལེགས་འབུལ་ཞུ་བ་དང་ཆབས་ཅིག་དཀའ་
ངལ་ཇི་ཡོད་བཀའ་འདྲི་གནང་། མཁས་མཆོག་ལགས་ཀྱིས་
“སྨན་གྱི་ཐོག་ཁྱེད་ཀྱིས་རོགས་རམ་གནང་ན་དེ་མིན་དཀའ་
ངལ་གང་ཡང་མི་འདུག” ཅེས་ཞུས། ཨ་ཅག་སྐྱིད་འཛོམས་
ལགས་ཀྱིས་ལམ་སེང་མཁས་མཆོ་ལགས་ཀྱི་སྐད་ཆའི་མཇུག་
མཐུད་ནས་“པཱ་ལགས་ཀྱིས་ནད་པར་གཟིགས་རྒྱུ་ལས་ཁྱིམ་
ཚང་གི་གནས་ཚུལ་གང་ཡང་མཁྱེན་གྱི་མ་རེད། ཧྲུའུ་་་་
ལགས་ལ་ཞུ་རྒྱུར། ངེད་མ་སྨད་གཉིས་ཀྱིས་ས་ཞིང་སོན་ཁལ་
བཅོ་ལྔ་འགན་གཙང་བླངས་ཡོད། སྟོན་དཔྱིད་གཉིས་ཀྱི་དུས་
སུ་ནུས་ཤུགས་མི་འདེང་བའི་རྐྱེན་གྱིས་མི་གླ་དགོས་ཀྱི་འདུག་
དེས་ཁྱིམ་ཚང་ལ་དཀའ་ངལ་ཆེན་པོ་ཡོང་གི་འདུག” ཅེས་
བཤད་དེ་ཧུའུ་ཅིའི་རྣམ་འགྱུར་ལ་བལྟ་ཙམ་བྱས་ནས་མུ་་་
- 31 -



མཐུད་དེ་“གཟིགས་དང༌། ཉིན་ལྟར་སྒོ་རྭ་ཆུང་ཆུང་འདིའི
ནང་ནད་པས་ཁེངས་ཏེ་འགུལ་སྐྱོད་བྱ་ཡུལ་ཡང་མི་འདུག
དབུ་ཁྲིད་མཆོག་ནས་སྨན་ཁང་ཞིག་ལོགས་སུ་དགོངས་
བཞེས་གནང་ན་ནད་པ་དང་སྨན་པ་གཉིས་གར་ཕན་ཐོགས་
ཆེན་པོ་ཡོང་བ་འདུག་”ཅེས་ཞུས་པས་ཧུའུ་ཅིས་“སྨན་གྱི་
སྐོར་དེ་ངས་ས་གནས་སྨན་རྩིས་ཁང་ལ་འབྲེལ་བ་ཞུས་ནས་
གང་མགྱོགས་ཐག་གཅོད་བྱས་ཆོག་” ཅེས་གསུངས་པས་
མཁས་མཆོག་ལགས་ཀྱིས་འཛུམ་པའི་ངང་ཐུགས་རྗེ་ཆེ་ཞུས།
ཧྲུའུ་ཅིས་ “ཤང་ ཀྲང་པ་སངས་ལགས་འདིར་བོས་ཤོག་
གསུངས་པས་དབྱངས་ཅན་དཔལ་ཤང་ལ་སོང་སྟེ་པ་སངས་
ལགས་འབོད་དུ་ཕྱིན་ནས་མི་རིང་བར་འདིར་འབྱོར། དེ་ནས་
ཁོང་གཉིས་གྲོས་བསྡུར་གནང་སྟེ་སྨན་ཁང་ཤང་ནས་ཐག་
གཅོད་བྱ་རྒྱུ་དང་། ཧྲུའུ་ཅིས་ཨེམ་རྗེ་ལགས་ཁྱིམ་ཚང་གི་ས་
ཞིང་དཔྱིད་འདེབས་སྟོན་བསྡུའི་ལས་ཀའི་སྐོར་བཀའ་འདྲི་
གནང་སྐབས་པ་སངས་ལགས་ཀྱིས་“དེའི་ཐད་ལོ་རེའི་སྟོན་
དཔྱིད་སྐབས་གྲོང་ཚོའི་མི་མང་ཆེ་བས་ “ སྐུ་ཞབས་ཨེམ་རྗེ་
ལགས་བཀའ་དྲིན་ཆེན་པོ་ཡིན་ ཞེས་བཤད་དེ་ཐེམས་དུད་
རེ་ནས་མི་རེ་གཉིས་རྒྱག་རང་ཁུར་གྱིས་འགོ་ནས་མཇུག་བརཾ་
བཅར་རྐྱང་ཞུ་གི་འདུག ང་རང་ཡང་ལས་བྲེལ་མེད་སྐབས
བཅར་གྱི་ཡོད་”ཅེས་ཞུས། ཧྲུའུ་ཅིས་“ཁྱིམ་ཚང་གི་ཞིང་ལས
- 32 ལ་ཡ་ལས་



ཐོག་ཕྱིན་ཆད་པ་སངས་ལགས་ཀྱིས་རོགས་རམ་གང་ཐུབ་
གནང་རྒྱུ་དང་། འཚོ་བར་དཀའ་ངལ་ཡོད་ན་ངས་ས་གནས་
ཀྱི་དབུ་ཁྲིད་ཚོ་དང་གོ་སྡུར་བྱས་ཏེ་ཐག་གཅོད་བྱས་ཆོག་”
ཅེས་གསུངས་པས་མཁས་མཆོག་ལགས་བཞིན་རས་དམར་
པོར་གྱུར་ཏེ་“ཐུགས་རྗེ་ཆེ། ཐུགས་རྗེ་ཆེ་...”ཞེས་ཡང་
ཡང་གསུངས། ཨ་ཅག་སྐྱིད་འཛོམས་ལགས་ཀྱིས་སྐད་ཆ་ཤོད་
རྩིས་ བྱས་ ཀྱང་ མཁས་ མཆོག་ ལགས་ ཀྱིས་ “ཐུགས་ རྗེ་ ཆེ།
ཐུགས་རྗེ་ཆེ། འདི་ལྷག་ཐུགས་ཁུར་གནང་རྒྱུ་གང་ཡོད་”ཅེས་
ཁ་ཏོན་སྐྱོར་བ་ལྟར་བགྲངས་པས་ཧྲུའུ་ཅིས་ཞལ་མོ་བཞད་
བཞིན་ཨ་ཅག་སྐྱིད་འཛོམས་ལགས་སུ་གཟིགས་ནས་མཇུག་
མཐར་ནན་པོའི་སྒོ་ནས་“ཐེངས་འདིར་ངས་སྐུ་ཞབས་ཨེམ་
རྗེ་ལགས་ཀྱི་གཟིམ་ཁང་ལ་བཅར་དགོས་དོན་འདི་ནི་ཁོང་
གིས་ངའི་བཟའ་ཟླ་ནད་ལས་སྒྲོལ་བ་ལ་ཐུགས་རྗེ་ཆེ་ཞུ་བ་ཁོ་
ནའི་ཆེད་དུ་མ་ཡིན། དེ་ལྟ་བུའི་སྨན་པ་ཐུགས་རྒྱུད་དུལ་ཞིང་།
གསོ་བ་རིག་པར་བྱང་ཆུབ་པ་འདི་འདྲ་ང་ཚོའི་སྤྱི་ཚོགས་ཐོག་
གི་ནོར་བུ་རང་རེད། དེར་རྟེན་ངས་ཁྱེད་མ་སྨད་གཉིས་ཀྱིས་
ཨེམ་རྗེ་ལགས་སུ་ཞབས་ཕྱི་ཡག་པོ་ཞུ་རྒྱུ་དང་། ཤང་གིས་ཁོང་
དང་ཁོང་གི་གཟིམ་ཁང་གི་དཀའ་ངལ་རྣམས་དུས་ཐོག་ཏུ་
ཤེས་པ་བྱས་ཏེ་གང་ཐུབ་ཀྱིས་སེལ་རྒྱུ་དང༌། མི་ཐུབ་པའི་་་
རིགས་ང་ལ་གསུངས་རོགས་གནང་། མདོར་ན་ཁོང་གི་བློ་
- 33 -



མཐུས་བརྒྱ་ཆ་བརྒྱ་ཐམ་པ་སྨན་བཅོས་འཕྲོད་བསྟེན་གྱི་བྱ་
བར་སྤྱོད་ཐུབ་པ་ང་ཚོ་ཚང་མས་འགན་ལེན་བྱེད་དགོས་”
ཞེས་གསུངས་ཏེ་ཕྱིར་ཕེབས་སོ།
ཉིན་ཤས་སོང་རྗེས་ཧྲུའུ་ཅིའི་ཞལ་པར་འབྱོར་ནས་་
སྨན་ཇི་དགོས་ས་གནས་སྨན་རྩིས་ཁང་ནས་བླངས་ཆོག་དང་།
སྐུ་ཞབས་ཨེམ་རྗེ་ལགས་སུ་ཟླ་རེར་འཚོ་སྣོན་འབུལ་རྒྱུའི་ཆོག་
མཆན་ཕེབས་བྱུང་ཞེས་གསུངས། པ་སངས་ལགས་ཀྱིས་་་་་
མཁས་མཆོག་ལགས་སུ་གཏམ་བཟང་དེ་ཞུས་རྗེས་ “སྨན་་་་
ཁང་བཀོད་སྒྲིག་ཟིན་པས་རྩིས་བཞེས་དང་། སྨན་ཇི་དགོས་
སྐབས་མཚམས་སྨན་ཐོ་བྲིས་ནས་ང་ལ་གནང་རོགས། ངས་མི་
བཏང་སྟེ་ལེན་ཆོག་” ཅེས་ཞུས། སྨན་པ་བགྲེས་སོང་གིས་དེ་
དག་གསན་རྗེས་ཡིད་ལ་དགའ་བ་རབ་ཏུ་འཕེལ་ནས་འཛུམ་
པའི་མདངས་ཕྱུང་བཞིན་དུ་གནས་སོ།
གསུམ།
ས་གནས་ནས་སྨན་ལེན་རྒྱུ་དེ་ཤང་གིས་འགན་ལེན་
བྱས་སྟབས་དབྱངས་ཅན་དཔལ་རྫོང་དུ་ཡེ་ཤེས་ལགས་ཀྱི་
སར་འགྲོ་རྒྱུ་དེ་རྒྱུགས་ཆུ་ཆད་པ་ལྟར་ཆད་ནས་ཁོང་གཉིས་
དབར་རི་བོ་མཐོ་པོ་ཞིག་གིས་བཀག་པ་ལྟར་གྱུར། དབྱངས་
-
34
ཨ་ས་མཚམས་



ཅན་དཔལ་གྱི་ཡིད་ལ་རྟག་ཏུ་ཡེ་ཤེས་ཀྱི་སྣང་བརྙན་འཁོར་
ཞིང་། ཐ་ན་རྨི་ལམ་དུ་ཡང་ཐེངས་རེ་གཉིས་རྨིས། མོའི་སེམས་
ནང་གི་གསང་བ་འདི་ཤོད་སའི་ཡུལ་མེད་ཅིང་། ཡེ་ཤེས་དང་
འཕྲད་རྒྱུའི་འདུན་པ་དྲག་པོ་ཡོད་རུང་ད་ཆ་རྫོང་ལ་འགྲོ་རྒྱུའི་
དོན་དག་གང་ཡང་མེད་པས་ཅི་བྱ་གཏོལ་བྲལ་གྱི་གནས་སུ་
གྱུར་བའི་སྐབས་སུ་ཉིན་གཅིག་འདྲུད་འཐེན་འཁོར་ལ་་་་་་
གཏོང་མཁན་ཅོག་ཉི་མས་མོ་ལ་ཡི་གེ་ཞིག་སྤྲད། མོས་ཡི་གེ་
འདི་ཁ་ཕྱེ་ནས་ལྟ་དུས་ཡེ་ཤེས་ཀྱི་ཡི་གེ་ཡིན་པ་ཤེས་ཏེ་དགའ་
ཚོར་ཆེན་པོས་མིག་མཐར་མཆི་ཞག་འཁོར་ནས་ཡི་གེ་བྲང་
ཁར་སྦྱར། དེ་ནས་དལ་བུས་ཡི་གེ་ཀློག་པ་ན་ཡི་གེའི་ནང་དུ་
འདི་སྐས་སྨྲས་སོ། །
ལྷག་བསམ་བཟང་པོའི་བསམ་པ་སྣོད་གཅིག་ཏུ་་་་་
དཀར་བའི་སྙིང་གྲོགས་དབྱངས་ཅན་དཔལ་ལགས་ཀྱི་དྲུང་
དུ། ཁྱེད་ནི་ཡབ་ཅིག་དམ་པའི་མཛད་བཟང་གི་འོ་མཚོ་ལས་
བལྟམས་པའི་པད་དཀར་གཞོན་ནུ་ལྟ་ན་སྡུག་པ་ཞིག་རེད།
དེ་ཡིས་བུང་བ་བདག་གི་ཡིད་དབང་ཡོངས་སུ་འཕྲོག་སྟེ་དུས་
དང་རྣམ་པ་ཀུན་ཏུ་ལྷན་ཅིག་འགྲོགས་ནས་དེ་ཡི་སྦྲང་རྩིའི་རོ་
མངར་ལ་ལོངས་སུ་སྤྱོད་འདོད་ཡོད་རུང་། ད་ལྟ་ཡུལ་གྱིས་
བསྐལ་ཏེ་རེ་བ་སྨིན་པའི་སྐབས་སུ་མ་མཆིས། ཁྱེད་ཀྱི་དེའི་
སྐོར་རྣམས་པདྨའི་གཉེན་ཏེ་ཡབ་ཡུམ་གཉིས་ལ་སྙན་སེང་
35 ག་



གིས་བཀའ་ལན་ཡོད་པ་ཞུ། ཡེ་ཤེས་ནས་ཕུལ། དབྱངས་ཅན་
དཔལ་གྱིས་ཡི་གེའི་ཚིག་འབྲུ་ལས་གསལ་བའི་རྒྱུན་དང་་་་
མངོན་བརྗོད་ཀྱི་གོ་དོན་མ་རྟོགས་ཀྱང་། འདི་ལས་བརྩེ་དུང་
གི་ལ་རྒྱ་ཟབ་མོ་ཞིག་མཚོན་ཡོད་པ་དེ་ཡོངས་སུ་རྟོགས་ནས་
ད་ནི་གཉིས་ཀའི་སེམས་སུ་བཏབ་པའི་མཛའ་གཅུགས་ཀྱི་ས་
བོན་འདི་ཉིད་འབྲས་བུ་སྨིན་པའི་དུས་སུ་བཅར་འདུག་སྙམ་
ནས་ཡེ་ཤེས་ཀྱི་བསམ་བློ་ལྟར་དོན་འདི་གོ་སྐབས་ཤིག་དང་
བསྟུན་ནས་ཨ་མ་ལགས་སུ་ཞུ་དགོས་སྙམ། །
ཨ་ཅག་སྐྱིད་འཛོམས་ལགས་སྔ་དྲོ་ཞབས་སྐོར་ལ་་་་་་
ཕེབས་ནས་ནང་དུ་ཕྱིར་ཕེབས་ཏེ་ངལ་གསོ་གནང་བའི་་་
སྐབས་སུ་དབྱངས་ཅན་དཔལ་གྱིས་གསོལ་ཇ་གང་ཞུས་ཏེ་
གམ་དུ་བསྡད་ནས་འཛུམ་མདངས་ཕྱུང་བཞིན་སྐད་ཆུང་་་
ངུས་སེམས་ནང་གི་གསང་བ་དེ་ཨ་མ་ལགས་ལ་ཐོག་མར་ཞུས།
ཨ་ཅག་སྐྱིད་འཛོམས་ལགས་ཀྱིས་དེ་དག་གསན་ནས་རང་གི་
བུ་མོར་འཇིག་རྟེན་འཚོ་བ་སྐྱེལ་འགོ་འཛུགས་རྒྱུའི་བསམ་
ཚུལ་ཞིག་ཡོད་པ་ལ་དགའ་བ་སྐྱེས་ནས་འཛུམ་དམུལ་ཏེ་མུ་
མཐུད་གསན། དབྱངས་ཅན་དཔལ་གྱིས་སྐྱེད་མའི་རྣམ་་་་
འགྱུར་དེ་ལ་བལྟས་ཏེ་རང་གི་སེམས་ནང་གི་གཏམ་མུ་མཐུད་
བརྗོད་པའི་སྙིང་སྟོབས་བསྐྱེད་དེ་ “ད་ཆ་ང་གཉིས་ཕྱོགས་
གཉིས་ཀས་ཚེ་གང་གཏན་གྲོགས་བྱ་རྒྱུའི་མོས་མཐུན་བྱས་
- 36 -



ཟིན་པས་ཨ་མ་ལགས་ཁྱེད་ནས་ཀྱང་མོས་མཐུན་གནང་་་་
རོགས་ཞུས་པས་ཨ་ཅག་སྐྱིད་འཛོམས་ལགས་ཀྱིས་གཏམ་
ནེ་གསན་པ་དང་ལམ་སེང་བཞིན་ནས་ཁྲོ་ཉམས་ཤིག་ཤར་
བྱུང༌། ཡིན་ནའང་དེ་འཕྲལ་དུ་འཛུམ་པའི་རྣམ་འགྱུར་ལ་་
གྱུར་ཏེ་“བུ་མོ། ཚེ་གང་གཏན་གྲོགས་བཙལ་རྒྱུ་དེ་མི་ཚེ་་་
གཅིག་གི་དོན་ཆེན་རེད། བུ་མོ་ཁྱོད་ཀྱིས་དེ་རིང་སྦ་གསང་
མེད་པར་ང་ལ་བཤད་པ་ཡག་པོ་བྱུང་། འོན་ཀྱང་དེའི་ཐད་ཕ་
མས་རང་ལ་བསམ་བློ་གཏོང་གི་རེད། རང་བློ་བདེ་པོ་གྱིས་
ཤིག་” ཅེས་བཤད་དེ་གནད་དོན་དེའི་སྐོར་གླེང་མཚམས་་་
བཞག་རྩིས་བྱས། དབྱངས་ཅན་དཔལ་གྱི་ཡིད་ལ་འཚ་་་་
འཚུབ་ཆེན་པོ་ལངས་ནས་“ཨ་མ་ལགས། ངས་ཞུས་པ་འདིར་
ཡང་སྙིང་ཁྱེད་ལ་མོས་མཐུན་ཡོད་དམ་མེད་” ཅེས་འདར་
སྐདོ་དང་བཅས་ཏེ་སྨྲས་པས་ཨ་ཅག་སྐྱིད་འཛོམས་ལགས་ཀྱི་
བཞིན་མདངས་འགྱུར་ནས་ཁྲོ་མིག་འབུར་ཚུགས་སུ་བལྟས་
ཏེ་“ཁྱོད་ཀྱི་པཱ་ལགས་ཀྱིས་མི་ཚེ་སྨན་པ་བྱས་ཏེ་ང་ཚོའི་ཁྱིམ་
གྱི་མདོག་ལ་གཅིག་ལྟོས་དང༌། ད་ཆ་གྲོང་ཚོའི་ནང་འཇེམ་
ཐང་ཡོད་པའི་མིས་ཁང་པ་གསར་པ་བརྒྱབ་པ་དང་། ཁང་
པའི་ནང་ཆ་སྒམ་མཆོད་གཤོམ་དང་། གདེན་ཆས། མལ་ཆས་
གསར་རྐྱང་དང་། ད་དུང་སྒྲ་བསྡུ་སྒྲ་ཕབ་འཁོར་ལོ་དང་། སྒོ་
རྭའི་ནང་ཕྱུགས་ཟོག་ཡོད་ལ་བང་བའི་ནང་འབྲུ་རིགས་མང་
37 -



པོ་ཡོད་པ་དེ་ཚོ་བུ་མོ་ཁྱོད་ཀྱིས་མཐོང་གི་མི་འདུག་གམ། ང་
རང་ཚོའི་ཁྱིམ་ལ་ཆ་བཞག་ན་ཁང་པ་གསར་པ་བརྒྱབ་རྒྱུ་ཕར་
བཞག་འཛིན་ཆས་ངོ་དྲག་པ་ཞིག་ཀྱང་བཏོན་རྒྱུ་མེད། པཱ་
ལགས་ནི་ཉིན་ལྟར་ནད་པ་ཁོ་ནར་མགོ་འཁོར། བུ་མོས་མི་
བཟང་ལས་བཟང་ཁོ་ན་བྱས། ནང་ལ་ཨ་མ་རྒས་འཁོག་ཅིག་
གི་སེམས་ལ་བསམས་ཀྱང་ལུས་པོས་ལྕོགས་ཀྱི་མི་འདུག དེར་
བརྟེན་འཇིག་རྟེན་ལུགས་ལྟར་བུ་མོའི་འགྲོ་སྟངས་ཨ་མས་བྱ་
རྒྱུ་ཡིན་ཞེས་གསུངས། དབྱངས་ཅན་དཔལ་གྱིས་ཨ་མའི་་་་
གཤིས་ཀ་རྒྱུས་ཡོད་བྱས་ཏེ་རང་གི་བསམ་ཚུལ་ཡང་བསྐྱར་
བཤད་པའི་ཡུལ་མི་འདུག་སྙམ་ནས་དེལ་བུས་ཕྱིར་དོན་ཏེ་
རང་ཉིད་གཅིག་ཏུ་ངུ་བ་ལས་བྱ་ཐབས་གཞན་མ་རྙེད། དེ་
ནུབ་མར་ཉལ་ནས་བསམ་བློ་དྲུག་གསུམ་བཅོ་བརྒྱད་བཏང་
བ་ལས་ཐབས་ལམ་བཟང་བ་ཞིག་མ་རྙེད་པར་མཚན་མོ་དེ་
འདས། ཉིན་གཉིས་པོར་འཕྲལ་དུ་ཡེ་ཤེས་ལགས་སུ་ཡི་གེ་
ཞིག་བསྐུར་བ་འདི་ལྟར། མཛའ་བརྩེ་དང་ལྡན་པའི་ཡེ་ཤེས་
ལགས། ཁྱེད་ཀྱི་ཕྱག་བྲིས་འབྱོར་བྱུང་། ངས་ལམ་སེང་ཨ་མ་
ལགས་སུ་དེའི་སྐོར་ཞུས་པ་ཡིན། ཨ་མ་ལགས་ཀྱིས་མོས་་་་
མཐུན་གནང་གི་མི་འདུག་ཁོང་གི་ཐུགས་ལ་འཚོ་བའི་ཐོག་
འཇེམ་ཐང་ཡོད་པའི་མི་ཞིག་འཚོལ་རྒྱུ་དེ་རེད་འདུག་ད་ངའི་
བསམ་པར་པཱ་ལགས་ལ་ང་རང་གཉིས་ཀྱི་སྐོར་དེ་ཞུས་ན་་
– 38 ཡས་མས་



བསམ་གིས། ངས་ཐད་ཀར་ཞུ་ནུས་པ་མི་འདུག ཁྱེད་ནས་
ཐབས་ཤེས་བཏང་ཏེ་ཞུ་ཐབས་གནང་རོགས། དབྱངས་ཅན་
དཔལ་ནས་བསྐུར།།
ཨ་ཅག་སྐྱིད་འཛོམས་ལགས་དེ་ནུབ་མར་ཉལ་ཏེ་རང་
གི་བུ་མོས་བཤད་པའི་གཏམ་དེ་རྣམས་ལ་བསམ་གཞིགས་
ནན་པོ་བྱེད་སྐབས་འདས་དོན་ཞིག་བློ་རུ་འཆར་བ་ནི་འདི་
ལྟར་རོ། རང་ཉིད་ལོ་ན་བཅོ་ལྔར་སླེབས་སྐབས་ཨ་མ་གྲོངས་
ཏེ་ཕ་འདས་པོ་ལའང་རིམ་བཞིན་འབམ་གྲུམ་གྱི་ནད་གཞི་
ཕོག་ནས་མོ་ལུང་གསུང་རྟགས་ཞུས་ཏེ་ཞབས་རིམ་བསྒྲུབས་
པ་དང་། སྔ་ཕྱིར་སྨན་པ་མང་པོ་བསྟེན་རུང་དྲག་བསྐྱེད་ཡེ་
ནས་མ་བྱུང་བར་ཇེ་སྡུག་ཏུ་སོང་། སྐབས་དེར་དགེ་རྒན་གྱི་
དྲུང་དུ་གསོ་བ་རིག་པའི་ཤེས་བྱ་རྣམས་རྒྱུགས་འཕྲོད་དེ་ནད་
བཅོས་བྱེད་སྐབས་ལ་སླེབས་པའི་སྨན་པ་མཁས་མཆོག་་་་་་
ལགས་ཀྱིས་སྨན་བཅོས་བྱས། པཱ་ལགས་ཀྱི་སེམས་གཏིང་ལ་
སྨན་པ་འདིར་རེ་བ་ཆེན་པོ་བཅོལ་མེད་ཀྱང་ད་ཆ་འུ་ཐུག་
ཐབས་ཟད་ཀྱི་དུས་ལ་སླེབས་པས་གཅིག་བྱས་ན་དྲག་བསྐྱེད་
ཀྱང་མི་བྱུང་ཟེར་ཚོད་མི་ཐིག་སྙམ་ནས་སྨན་པ་མཁས་མཆོག་
ལགས་བསྟེན་ཏེ་ཟླ་བ་གཅིག་མ་སོང་བར་ནད་གཞི་དྲག་ངོ་
བསྟན་ནས་ལོ་ཕྱེད་སོང་མཚམས་བདེ་མ་ཐང་དུ་གྱུར། དེ་
ནས་མུ་མཐུད་བསྟེན་ཏེ་མཐར་འཁར་རྒྱུག་ལ་བརྟེན་མི་་་་
- 39 -



དགོས་ཙམ་ཞིག་བྱུང་། དེ་ནས་པཱ་ལགས་དམ་པས་ཁོང་ལ་
དད་ཞེན་ཆེན་པོ་གནང་གི་ཡོད། ཕ་མ་སྤུན་མཆེད་གང་ཡང་
མེད་པའི་མི་ཧྲེང་མཁས་མཆོག་ལགས་ཀྱི་སྐྱབས་ཅིག་་་་་
བཤེས་གཉེན་དམ་པ་འདི་ཉིད་དགོངས་པ་རྫོགས་ཏེ་བྱིའུ་
ཕྲུག་ཐང་ལ་ལུས་པ་ལྟ་བུའི་མཁས་མཆོག་ལགས་ཡིད་གདུང་
བས་རབ་ཏུ་བཟིར་བའི་སྐབས་འདིར་པཱ་ལགས་དམ་པས་
བརྩེ་བའི་ཕྱག་བརྐྱངས་ཏེ་ཁོང་ཁྱིམ་དུ་བསུས། དེ་ནས་ཁོང་
ང་ཚོའི་ནང་མི་ལྟ་བུར་གྱུར། པཱ་ལགས་དགུང་ལོ་བདུན་ཅུ་
དོན་ལྔ་ལ་སོན་པའི་ལོ་འདིར་འཆི་བདག་གིས་ཟིན་ཏེ་འཇིག་
རྟེན་ཕ་རོལ་ལ་ཕེབས་པའི་དུས་སུ་ཁོང་གི་སྙིང་གི་ཟེའུ་འབྲུར་
གྱུར་བའི་བུ་མོ་འདི་སླད་ཕྱིན་མཁས་མཆོག་ལགས་ཀྱིས་སྐྱོང་
རྒྱུའི་ཞལ་ཆེམས་བཞག་པ་གཞིར་བཟུང་གིས་ངེད་གཉིས་་་་
བཟའ་ཟླར་གྱུར་ཏེ་འཇིག་རྟེན་འཚོ་བའི་འགོ་བརྩམས། ཁོ་མོ་
སྡུག་བསྔལ་གྱི་མུན་པའི་ཁུང་བུར་ཚུད་པའི་དུས་ན་ཁོང་ནི་
མུན་པ་སྐྱོད་པའི་ཉིན་བྱེད་ལྟ་བུར་གྱུར་ཏེ་བདག་གི་བློ་གཏད་
ཡུལ་འབའ་ཞིག་ཏུ་གྱུར། རིང་མིན་ངེད་གཉིས་ལ་རེ་བའི་
འབྲས་བུ་བུ་མོ་དབྱངས་ཅན་དཔལ་སྐྱེས་ཏེ་ང་གཉིས་ཀྱི་འཚོ་
བའི་ནང་སླར་ཡང་བདེ་སྐྱིད་ཀྱི་མེ་ཏོག་བཞད་བྱུང་། འཇིག་
རྟེན་གྱི་འཚོ་བ་ནི་བསླུ་བ་སྤུ་ཙམ་མེད་པ་ཞིག་རེད། པཱ་ལགས་
དམ་པས་བསགས་བསགས་གྲུང་གྲུང་གནང་བའི་རྒྱུ་ནོར་དེ་
- 40 -



དག་བསགས་པའི་མཐའ་མ་ཟད་པའི་ཆོས་ཉིད་ལས་མ་་་་
འདས་པར་རིམ་བཞིན་ཇེ་ཉུང་ཇེ་ཉུང་དུ་སོང་། མཁས་་་་་
མཆོག་ལགས་མ་གཞི་མི་གཞུང་དྲང་ཚུལ་ལྡན་ཞིག་ཡིན་མོད།
ལྟོ་གོས་ཀྱི་འཇོན་ཐང་གང་ཡང་མེད་པས་ད་ནི་ཁྱིམ་འདིའི་ལྟོ་
གོས་ཀྱི་འགན་ལྕི་པོ་འདི་ཁོ་མོའི་ཕྲག་ཐོག་ཏུ་ནམ་མཁའི་ཐོག་
ལྟར་བབས་པས་ཆུང་དུས་བྱམས་ཀྱིས་བསྐྱངས་པའི་བུ་མོ་ང་
ཡང་ལྟོ་གོས་ཀྱི་ཤུལ་ལམ་རིང་པོའི་ཐོག་ཨམ་ཚིག་བསྡམས་
ནོས་བསྐྱོད་དེ་ད་ཆ་མི་ལོ་སུམ་ཅུ་ལྷག་ཙམ་འདས་སོང་། སྐྱིད་
འཛོམས་ལགས་ཀྱི་མཆི་མས་ཁེངས་པའི་མིག་ཟུང་ཕྱིད་ཙམ་
བྱས་ཏེ་སླར་ཡང་འདས་དོན་ཞིག་ཁྲ་ལྷམ་མེར་ཤར། ཐེངས་
ཤིག་བཀྲ་ཤིས་ཁང་གསར་གྱི་པཱ་ལགས་བསྙུང་ནས་མཁས་
མཆོག་ལགས་སྨན་བཅོས་བྱེད་པར་གདན་དྲངས། སྨན་་་་་་
བཅོས་ཟླ་ཕྱེད་ཙམ་བྱས་ཏེ་དྲག་བསྐྱེད་བྱུང་ནས་པ་ལགས་
དགའ་ཚོར་ཆེན་པོས་ངེད་ཚོའི་ནང་ལ་ཕེབས། སྐབས་འདིར་
ནང་ལ་མར་ཆདོ་ནས་ཉིན་བདུན་ཙམ་སོང་སྟེ་པཱ་ལགས་ལ་
གསོལ་ ཐང་བཀྱགས་པས་པཱ་ལགས་ལམ་སེང་བཞེངས་ཏེ་་
ཕྱིར་ཕེབས། དེ་ནས་ཞབས་ཕྱི་ཞིག་ལ་མོར་ལྟང་ཞིག་བསྐྱལ་
བར་གཏོང་གནང་མཛད་འདུག་རུང་མཁས་མཆོག་ལགས་
ཀྱིས་རྩ་བ་ནས་མི་བཞེས་པར་ཕར་སློག སྐབས་འདིར་ཁོ་མོའི་
བསམ་ཚུལ་ལ་དེ་ལྟར་མཛད་དགོས་དོན་ཅི་ཡོད་སྙམ་སྟེ་་
ཁ 41 -



མཁས་མཆོག་ལགས་ལ་ཟུར་ཙམ་ཞུས་ཀྱང་ཁོང་གིས་“སྨན་
བཅོས་བྱ་རྒྱུ་དེ་གཞན་གྱི་སྡུག་བསྔལ་སེལ་རྒྱུའི་ཆེད་དུ་ཡིན་པ་
ལས་དེ་ལྟོ་གོས་འཚོལ་རྒྱུའི་ལག་ཆ་མིན། གལ་སྲིད་སྨན་་་་་
བཅོས་བྱས་ཏེ་ལྟོ་གོས་བཙལ་ན་སྨན་པ་འདི་སྨན་པའི་མཚན་
ཉིད་མ་ཚང་བའི་སྨན་པ་ཞིག་རེད།” ཅེས་སྒམ་ནན་གྱིས་་་
གསུང་བྱུང་བས་དུས་དེ་ནས་བཟུང་ནང་གི་རྩམ་པ་རྫོགས་
ཀྱང་ངས་ཁོང་ལ་ཐབས་ཤེས་གནང་རྒྱུའི་རེ་བ་ཡང་མ་བཅོལ་
པར་རང་གཅིག་པུས་སྡུག་རང་ཁུར་བྱས་ཏེ་ད་བར་དུ་མི་ཚེ་
འཁྱོལ་སོང་། ཁོང་གི་གཞོན་སོ་དཀར་ནས་རྒས་སྐྲ་དཀར་་་་
བར་དུ་འགྱུར་བ་མེད་པའི་གཤིས་ཀ་འདིས་ངའི་མི་ཚེ་ཡང་ལྟོ་
གོས་ཀྱི་ཁུར་པོ་ལྕི་པོའི་འོག་ནས་མགོ་བོ་འདེགས་མི་ཐུབ་པའི་
ངང་འདས་སོང་། །
ད་ནི་ཁོ་མོའི་བརྗོད་པར་དཀའ་བའི་སྡུག་བསྔལ་དེ་
འདྲ་ཞིག་ངའི་མི་རབས་གཉིས་པའི་ཐོག་མྱོང་དགོས་བྱུང་ན་
བཟོད་ཐབས་བྲལ་བས་བུ་མོས་སྨན་པ་ཡེ་ཤེས་ལ་བཅངས་
པའི་བརྩེ་སེམས་དེ་རང་དགར་མི་འཇོག་པར་ཆུ་མ་ཤོར་གོང་
རགས་བརྒྱབ་ཐུབ་ན་དགའ་སྙམ་སྟེ་དབུགས་རིང་ཞིག་ཕྱུང་
ནས་གཉིད་ཉལ་དགོས་སྙམ་ཡང་འདང་རྒྱག་གི་དྲ་བར་ཚུད་
ནས་གཉིད་དང་ཡོངས་སུ་བྲལ།
ནམ་སྐྱ་བཏང་བའི་དུས་སུ་དད་ལྡན་རྒན་རྒོན་རྣམས་
-- 42 -



མལ་ལས་བཞེངས་ཏེ་ཕྱག་འཚལ་སྐོར་སྦྱོང་གི་བྱེད་སྒོ་འགོ་
བརྩམས་ཤིང་། གྱ་གྱུར་གྱི་སྐྱ་ལམ་རིང་མོའི་ཐོག་ཕྱག་ལ་མ་ཎི་
དང་། ཕྲེང་བ་ཐོགས་པའི་རྒན་རྒོན་ཚོས་མ་ཎི་བགྲངས་ཏེ་
གཅིག་མཇུག་གཉིས་མཐུད་ཕེབས་པའི་གྲལ་གྱི་ཁྲོད་དུ་ཨ་
ཅག་སྐྱིད་འཛོམས་ལགས་དང་། ཁྱིམ་མཚེས་ཨ་ཅག་ཆོས་སྒྲོན་
ལགས་གཉིས་དཔུང་པ་མཉམ་གཤིབས་ཀྱིས་བསྐོར་བར་་་་
ཕེབས་བཞིན་ཡོད། དགོན་པར་བསྐོར་བ་འགའ་ཤས་འཁོར་
ནས་ལྟག་རྒྱབ་ཀྱི་ཕ་བོང་འགྲམ་དུ་སླེབས་ཚེ་ཤར་རིའི་རྩེ་ནས་
ཉི་མ་ཤར་ཏེ་རི་རྩེར་ཉི་འོད་འཕྲོ་བཞིན་ཡོད་པ་དང་། ཁོང་
རྣམ་གཉིས་ངལ་གསོ་ཕྲན་ཙམ་བྱས། སྐབས་འདིར་ཨ་ཅག་
ཆོས་སྒྲོན་ལགས་ཀྱིས་འཛུམ་ཙམ་བྱས་ཏེ་མདངས་ནུབ་རྨིས་
པའི་རྨི་ལམ་ཞིག་བཤད།
“ མདངས་དགོང་ངའི་རྨི་ལམ་ནང་ང་གཉིས་མི་ཚང་
གཉིས་ཀྱི་རྒྱལ་སྒོའི་མདུན་དུ་གཟབ་མཆོར་སྤྲས་པའི་རྟ་པ་
མང་པོ་ཞིག་འཛོམས་འདུག ཨ་ཅག་ཁྱེད་ཀྱི་རྒྱ་སྒོའི་མདུན་དུ་
དཀར་ཐིག་འཐེན་པ་དང༌། ཐོག་ཁ་ནས་བསང་གི་དུ་བ་་་
འཕྱུར་བཞིན་འདུག སྐབས་འདིར་ངས་ཁྱེད་ཚོའི་སྒོ་་་་་་་
བརྡུངས་ཏེ་ནང་ལ་འཛུལ་དུས་སྒོ་རྭའི་ནང་མི་གཅིག་ཀྱང་
མཐོང་རྒྱུ་མེད་པས་ངས་ཨ་ཅག་ཁྱེད་ཐེངས་ཁ་ཤས་བོས་ཀྱང་
ཨ་ལན་སློག་མཁན་མི་འདུག”
- 43—



“ཨེ་ནི། ... ”སྐྱིད་འཛོམས་ལགས་ཡ་མཚན་ཆེན་
པོ་བྱུང་སྟེ་སྐད་ཆ་དྲིས།
“ཡུད་ཙམ་སོང་དུས་ཁྱི་མོ་ནག་པོ་ཞིག་ངའི་མདུན་དུ་
མཆོངས་ཡོང་བས་ང་སྐྲག་སྟེ་རྒྱལ་སྒོའི་ཕྱིར་བྲོས་སོང་། ཕྱིར་
སླེབས་དུས་ད་གིན་གྱི་རྟ་པ་མི་གཅིག་ཀྱང་མི་འདུག སྒོ་་་་
འགྲམ་གྱི་དཀར་ཐིག་ཀྱང་མཐོང་རྒྱུ་མེད་པར་ང་རང་ཁྱིམ་དུ་
ལོག་སོང་། དེ་ནས་ཡང་ང་ཆུ་འགྲམ་དུ་སླེབས། ...... ”
ཨ་ཅག་སྐྱིད་འཛོམས་ལགས་ཀྱིས་མཇུག་མཐའི་གཏམ་
རྣམས་ཉན་འདོད་མ་བྱུང་བར་ད་གིན་གྱི་རྨི་ལམ་ཡ་མཚན་
ཅན་དེ་ཡང་སྙིང་ལྟས་བཟང་བ་ཅི་ཞིག་བསྟན་པ་ཡིན་ནམ་
སྙམ་པའི་སྐབས་སུ་ཨ་ཅག་ཆོས་སྒྲོན་ལགས་ཀྱིས་“རྨི་ལམ་ནི་
རྨི་ལམ་རང་རེད། ཆོ་ག་རེ་ཡོག་རས་”ཞེས་བཤད། ཨ་ཅག་
སྐྱིད་འཛོམས་ལགས་ཀྱིས་བསམ་བློ་ཡུད་ཙམ་བཏང་ནས་་་
“ཆོས་སྒྲོན་ལགས། ངའི་སེམས་ནང་གི་རྡོག་ཁྲེས་འདི་ལྕི་རུ་
ལྗི་རུ་འགྲོ་གི་འདུག ནང་གི་པཱ་ལགས་ལ་བཤད་ ས་ མེད།
སེམས་ལ་ཉར་དུས་དགོང་མོའི་གཉིད་ཐེབས་ཀྱང་བཅག་གི་
འདུག ད་ག་འདྲ་བྱས་ན་དགའ་གི་རེད་དམ་”ཞེས་དབུགས་
རིང་ཕྱུང་བ་དང་སྦྲགས་དེ་དག་སྨྲས། ཆོས་སྒྲོན་ལགས་ཀྱིས་
ཚུལ་དེ་མཐོང་བ་དང་ཅུང་མི་བདེ་བའི་ངང་“སེམས་ནད་ཁ་
ནས་མ་བཏོན་ན་ཁོག་པར་གཅོང་ཞུགས་ཀྱི་རེད། གསུངས་
- 44 -



དངོ། ངས་ཁྱེད་ལ་ཕྱག་རོགས་ཞུ་ཐུབ་ན་ཞུ་རྐྱང་ཡིན་”ཞེས་
བཤད། སྐྱིད་འཛོམས་ལགས་ཀྱིས་ཆོས་སྒྲོན་ལགས་ལ་ལྟ་ཙམ་
བྱས་ཏེ་“འཇིག་རྟེན་གྱི་སྡུག་བསྔལ་ལ་རྫོགས་མཐའ་མི་
འདུག ངའི་བུ་མོ་དབྱངས་ཅན་དཔལ་ད་ལོ་ལོ་ཉེར་གསུམ་ལ་
སོན་པ་རེད། ང་ཚོའི་དུས་ལ་བཤད་ན་ཕྲུ་གུ་གཉིས་གསུམ་གྱི་
ཨ་མར་གྱུར་ཟིན། ཡིན་ནའི་ད་ལྟ་མག་པ་དྲག་པ་ཞིག་མི་
འདུག་པས་ངའི་སེམས་ནང་ སྡུག་བསྔལ་ཆེན་པོ་འདུག་”
ཅེས་བཤད་པར་ཆོས་སྒྲོན་ལགས་ཀྱིས་གདུང་སེམས་མཉམ་
བསྐྱེད་ཀྱི་ཀུན་སློང་ཞིག་ངང་གིས་ཤར་ཏེ་བསམ་བློ་ཡུད་ཙམ་
བཏང་ནས་“ང་ཚོའི་ཚེ་རིང་ལགས་རྒས་ཡོལ་ངལ་གསོ་བྱས་
པ་ནས་བཟུང་མ་བྱན་བྱེད་པར་བོས་མཁན་མང་པོ་བྱུང་སོང་།
དེའི་ནང་མང་ཤོས་པཱ་ཤེས་རབ་ལགས་ཁོང་ཚོ་རེད། ཁོང་
ཚོའི་སར་ས་གནས་དང་རྫོང་གི་ལས་བྱེད་པ་དང་། དེ་མིན་
རླངས་འཁོར་ཁ་ལོ་བ་སོགས་ཕེབས་མཁན་མང་པོ་རེད། ངས་
ཁོང་ལ་གྲོས་ཤིག་བྱས་ན་” ཞེས་དྲིས་པར་སྐྱིད་འཛོམས་་་་་
ལགས་མོས་མཐུན་བྱུང་སྟེ་“དངོས་གནས་རེད། ཁོང་ང་ཚོ་
ལས་མཐོང་རྒྱ་ཆེ་གི་རེད། ཁྱེད་ཀྱིས་ཁོང་ལ་བཀའ་འདྲི་་་་
གནང་ནས་ཡིན་ཅིག་ང་ལ་ལན་ཞིག་གནང་ཨཱ་”ཞེས་བཤད་
དེ་ཡར་བཞེངས་ནས་མུ་མཐུད་བསྐོར་བའི་ལམ་ཕྲང་དུ་་་་
ཞུགས། །
- 45 -



ཆོས་སྒྲོན་ལགས་ཀྱིས་ནང་དུ་འབྱོར་བ་དང་ལམ་སེང་
རང་གི་བཟའ་ཟླ་ཚེ་རིང་ལགས་ལ་གཏམ་དེ་དག་བཤད་ནས་
“ཁྱེད་ཀྱིས་གང་ལྟར་རོགས་རམ་གང་དྲག་བྱེད་དགོས། ཨེམ་
རྗེ་ལགས་ང་ཚོར་བཀའ་དྲིན་ཆེན་པོ་རེད་”ཅེས་བཤད་པས་
ཚེ་རིང་གིས་“ ངས་བལྟས་ན་མག་པ་རྒྱང་རིང་སར་བསམ་བློ་
གཏོང་དགོས་མི་འདུག པཱ་ཤེས་རབ་ལགས་ཀྱི་ཁྱིམ་ལ་བུ་་
གསུམ་ཡོད་པའི་ནང་གི་འབྲིང་ཆུང་གཉིས་ལ་ད་ལྟ་མནའ་མ་
ལེན་རྒྱུ་རེད། བྱས་ཙང་... ” ཆོས་སྒྲོན་ལགས་ཀྱིས་“དེ་
རང་རེད། ང་ད་ལྟ་ལམ་སེང་ཨ་ ཅག་སྐྱིད་འཛོམས་ལགས་
སར་འགྲོ་གི་ཡིན་” ཞེས་ཐོན་རྩིས་བྱེད་སྐབས་ཚེ་རིང་གིས་
“ ཨ་ལད་སྒུག་དང་། ངས་བལྟས་ན་སྐྱིད་འཛོམས་ལགས་ལ་
དགོས་རྒྱུ་དེ་རྒྱུ་རེད། ཤེས་རབ་ལགས་ལ་དགོས་རྒྱུ་དེ་གཏམ་
རེད། གལ་ཏེ་མི་ཚང་འདི་གཉིས་གཅིག་ཏུ་སྒྲིལ་ན་མེ་དང་
རླུང་འཕྲད་པ་ལྟ་བུ་ཞིག་ཡོང་ངེས་རེད་ཅེས་བཤད་དེ་ཆོས་
སྒྲོན་ལ་བལྟས་ནས་བསྡད་པ་ན་ཆོས་སྒྲོན་གྱིས་ “ཏག་ཏག་
རེད། ངས་ཕར་ཕྱིན་ཏེ་སྐད་ཆ་བཤད་ནས་ཨ་ཅག་སྐྱིད་
འཛོམས་ལགས་ཀྱི་སེམས་ནང་གི་རྡོག་ཁྲེས་ཕབ་ཐུབ་ན་དེ་
ཡང་ཆོས་བྱས་པ་དང་ཁྱད་མེད་” ཅེས་བཤད་ནས་སྐྱིད་་་་
འཛོམས་ལགས་སར་ཕྱིན། ཆོས་སྒྲོན་ལགས་ཀྱིས་དགའ་ཚོར་
ཆེན་པོའི་རྣམ་འགྱུར་བསྟན་པ་ལས་སྤྱང་གྲུང་འཛོམས་པའི་
- 46 ཡ



སྐྱིད་འཛོམས་ལགས་ཀྱིས་ཆོས་སྒྲོན་ལ་ཏན་ཏན་གཏམ་་་་་
བཟང་ཞིག་ཤོད་རྒྱུ་ཡོད་ཀྱི་རེད་སྙམ་སྟེ་ཇ་གང་བླུགས་ནས་
ཆོས་སྒྲོན་གྱི་སྐད་ཆ་སྒུག་པ་ན་ཆོས་སྒྲོན་ལགས་ཀྱིས་“ང་ཚོའི་
ཅོག་ཚེ་རིང་གིས་བཤད་པ་ལྟར་ན་ཁྱེད་ཀྱི་བུ་མོར་མག་པ་
ཐག་རིང་ནས་བསམ་བློ་གཏོང་དགོས་མི་འདུག ང་རང་ཚོའི་
གྲོང་ཚོའི་ནང་གི་པཱ་ཤེས་རབ་ལགས་ལ་བུ་གསུམ་ཡོད་པའི་
ནང་ནས་བུ་འབྲིང་ཆུང་གཉིས་ལ་ད་ལྟ་འགྲོ་སྟངས་བཟོ་རྒྱུ་
རེད། དེ་གཉིས་ནང་ནས་གཅིག་མག་པར་བླངས་ན་ཕྱིན་ཆད་
ཨ་ཅག་སྐྱིད་འཛོམས་ལགས་ཁྱེད་རང་དངོས་གནས་བདེ་་་
སྐྱིད་འཛོམས་པའི་མི་ཚང་ཞིག་ཆགས་རྒྱུ་ཉག་ཅིག་རེད་”
ཅེས་བཤད་དེ་གད་མོ་བགད་པ་ན་ཁ་ཟུར་དང་མིག་ཟུར་གྱི་
གཉེར་མ་བསྡུས་ནས་ངོ་གདོང་འདི་ནི་རེ་ཞིག་དྲས་སྟན་ལྟ་
བུར་གྱུར། སྐྱིད་འཛོམས་ལགས་ཀྱི་སེམས་ལ་འཁོར་བའི་སྡུག་
བསྔལ་གྱི་ན་བུན་འདི་ཉིད་རིམ་བཞིན་ཡལ་ནས་རེ་བའི་འོད་
སྣང་ཞིག་ཤར་ཏེ་སེམས་ལ་ “ཨ་ཙི། ང་དངོས་གནས་རྒས་
སོང་བ་རེད། བྱ་བ་བཟང་པོ་མིག་མདུན་དུ་ཡོད་བཞིན་ངའི་
བློ་ཡུལ་ལ་མི་འཁོར་བ་དངོས་གནས་ང་ན་སོ་རྒས་ཏེ་་་་
བརྡིབས་པ་འདྲ་” སྙམ། ཆོས་སྒྲོན་གྱིས་མུ་མཐུད་དེ་“མི་ཚང་
འདི་དངོས་གནས་མི་ཚང་རྫིག་པོ་ཞིག་རེད། ང་ཚོའི་ཅོག་ཚེ་
རིང་ཁོ་ཚོའི་ནང་ལ་མ་བྱན་བྱེད་པར་ཐེངས་མང་ཕེབས་མྱོང་།
- 47 ལས་མ་



ཁོང་གི་གསུངས་ཚུལ་ལྟར་ན་པཱ་ཤེས་ རབས་ལགས་ཀྱི་བུ་་་
འབྲིང་བ་དེ་རྫོང་གི་གཉེར་པ་ཡིན་པས་ཁོ་ཚོའི་ནང་ལ་རྒྱ་
ནག་གྲོ་ཞིབ་སྤུས་ལེགས་དང༌། ཤ། སྣུམ། ཚལ་ལ་སོགས་པ་
རྫོགས་རྒྱུ་མེད་པོ་དང་། བུ་ཆུང་བ་རླངས་འཁོར་ཁ་ལོ་བ་ཡིན་
པས་མེ་གཏོང་བྱེད་སྣུམ་དང་། མེ་ཤིང་སོགས་འབེལ་བ་དང་།
ན་ནིང་ཁོ་ཚོའི་ཁང་པ་གསར་རྒྱག་བྱེད་སྐབས་ཤིང་ཆ་ཡོངས་
རྫོགས་བུ་དེས་དབོར་བ་དང༌། ས་རྡོ་དབོར་སྐབས་ཀྱང་་་་
སྐབས་རེ་བུའི་གྲོགས་པོ་ཁ་ལོ་བ་ཚོ་ཡོང་ནས་རླངས་འཁོར་
གསུམ་བཞི་ཙམ་གྱིས་དབོར་ཏེ་ཁང་པ་ཆེན་པོ་འདི་འཁྱུག་
ཙམ་ཞིག་ལ་བརྒྱབ་སོང་། ད་དུང་པཱ་ཤེས་རབ་ལགས་འབྲེལ་
བ་རྒྱ་ཆེན་པོ་ཡིན་པས་ཁོ་ཚོའི་ནང་ལ་རྫོང་དང་ས་གནས་ཀྱི་
ལས་བྱེད་པ་ཕེབས་མཁན་མང་པོ་རེད། མི་ཚང་དེ་ནས་བུ་
ཞིག་མག་པར་བསུ་ཐུབ་ན་སླད་ཕྱིན་ཨ་ཅག་ཁྱེད་ཀྱི་སྟོད་སྒལ་
ཡང་སིག་སིག་ཏུ་འགྲོ་གི་རེད” ཅེས་བཤད། ཨ་ཅག་སྐྱིད་
འཛོམས་ལགས་ཀྱིས་“དངོས་གནས་རེད། དེ་འདྲ་བྱུང་ན་
ངའི་མི་ཚེ་འདི་ཡང་ལྟོ་གོས་ཁོ་ནའི་འོག་ཏུ་སྡུག་ཟད་འགྲོ་མི་
དགོས་ཙམ་ཞིག་ཡོང་བ་འདུག ཡིན་ནའི་པཱ་ཤེས་རབ་དང་ང་
ཚོ་དེ་སྔ་འགྲོ་འོང་མེད་པས་ག་འདྲ་བྱས་ན་དགའ་གི་རེད་
དམ་”ཞེས་དྲིས་པའི་གཏམ་མཇུག་མ་འགྲིལ་གོང་ཆོས་སྒྲོན་
གྱིས་“ཐུགས་ཁྲལ་གནང་མི་དགོས། ངས་ཅོག་ཚེ་རིང་ལགས་
- 48 -



བཏང་སྟེ་ཁོ་ཚོར་ཞུས་ན་ཏན་ཏན་འགྲིག་གི་རེད། ཡིན་ནའི་
ཨ་ཅག་ཁྱེད་ཀྱིས་དོན་འདི་སྔོན་ལ་སྐུ་ཞབས་ཨེམ་རྗེ་ལགས་
་དང་བཀའ་མོལ་ཞིག་གནང་ན་” ཞེས་སྨྲས། ཨ་ ཅག་སྐྱིད་་་་
འཛོམས་ལགས་ཀྱིས་“ང་ཚོའི་ཁོང་གིས་ནད་པར་བལྟ་རྒྱུ་དེ་
'མ་གཏོགས་གང་ཡང་ཤེས་ཀྱི་མ་རེད། དེ་ལས་ད་ལྟ་བཤད་པ་
དེ་རང་གནང་རོགས་”ཞེས་བཤད་དེ་ཆོས་སྒྲོན་ཁྱིམ་དུ་ལོག
ཁྱིམ་དུ་ཨ་ཅག་སྐྱིད་འཛོམས་ལགས་གཅིག་པུ་བསམ་བློ་་་་
བཏང་སྟེ་བུ་དེ་གཉིས་ནས་ཆུང་བ་རླངས་འཁོར་ཁ་ལོ་བ་དེ་
བྱུང་ན་ཡག་པ་འདུག་སྙམ་པ་དང་ངོ་གདོང་ནས་རང་བཞིན་
གྱིས་འཛུམ་ཞིག་ལངས་ཏེ་མ་ཎི་བགྲངས་བཞིན་གནས་སོ།
ཚེ་རིང་ལགས་ཀྱིས་རང་གི་བཟའ་ཟླ་ཆོས་སྒྲོན་གྱིས་
མངགས་ཆ་བྱས་པའི་དོན་འདི་འགྲུབ་ཆེད་ཆེད་མངགས་པཱ་
ཤེས་རབ་ལགས་ཀྱི་ཁྱིམ་དུ་ཕྱིན་ནས་དོན་འདི་བཤད། འཇིག་
རྟེན་བྱ་བར་ཤིན་ཏུ་མཁས་པའི་པཱ་ཤེས་རབ་ལགས་གཏམ་དེ་
ཐོས་པ་དང་ཡིད་ལ་ཧ་ཅང་འཐད་པོ་བྱུང་རུང་། སྒམ་པོའི་
ཚུལ་གྱིས་ “ཚེ་རིང་ལགས། ཁྱེད་ཀྱིས་གསུངས་པའི་དོན་དེ་
ངེད་གཉིས་སྔོན་ལ་གྲོས་ཤིག་བྱས་ཏེ་ཕར་ལྗགས་ལན་ཕུལ་
ཆོག་”ཅེས་སྨྲས། ཚེ་རིང་ལགས་ཕྱིན་རྗེས་ཤེས་རབ་ལགས་ཀྱི་
སེམས་སུ་ལམ་འགྲོ་རྒྱུག་པའི་སྐབས་སུ་བཀྲ་ཤིས་བྱ་བ་ཉིས་
བརྩེགས་གསུམ་བརྩེགས། བྱ་བ་འདི་དངོས་གནས་ཕྱིའི་་་་
- 49 -



གཏམ་དང༌། ནང་གི་དོན་བསྒྲུབས་པའི་བྱ་བ་བཟང་པོ་ཞིག་
རེད། བུ་ཆུང་བ་ཁོ་རླངས་འཁོར་བཏང་ནས་ཕྱི་མིའི་མིག་
ནང་ཧར་པོ་རེད། དོན་དུ་ཁོ་ནི་ཡོང་སོང་མགོ་མི་ཐུག་པའི་ཟ་
འདྲེ་ཞིག་ཡིན་པས་ཁོ་ཕྱི་ལ་བཏང་མ་ཐུབ་ན་ཕུགས་ལ་ཁྱིམ་
འདིར་དཀའ་ངལ་ཡོང་རྒྱུ་རང་རེད། ཡིན་ནའི་ཨ་མའི་བསམ་
ཚུལ་ཇི་ཡོད་མི་ཤེས་སྙམ་ནས་ཕྱི་དྲོ་ཨ་ ཅག་དབྱངས་ཅན་་
ལགས་ལོག་ཡོང་བ་དང་ཚེ་རིང་ལགས་ཀྱིས་བཤད་པའི་་་་
གཏམ་འདི་ཞིབ་ཕྲ་ཞིག་གླེང་སྟེ་བཟའ་ཚང་གཉིས་ཀ་བློ་་་
གཅིག་ཏུ་མཐུན་ཏེ་གདོང་ལ་འཛུམ་པའི་མེ་ཏོག་བཞད། ཤེས་
རབ་ལགས་ཀྱིས་ཧ་ཅང་ཡི་རངས་བའི་རྣམ་འགྱུར་བསྟན་ཏེ་
ཆང་ཕོར་ཡར་བཏེགས་ནས་ཞབས་དག་བརྒྱབ་རྗེས་“དངོས་
གནས་བཟང་པོའི་ཞོར་ལ་ཇ་ཆང་རང་རེད། དཀོན་མཆོག་
བཀའ་དྲིན་གྱིས་ང་ཚོའི་མི་ཚང་ལ་ལམ་འགྲོ་འདུག་” ཅེས་
བཤད་པ་དང་དབྱངས་ཅན་ལགས་ལ་བལྟ་ཙམ་བྱས་ཏེ་་་་
“གྲོང་ཚོའི་ནང་མི་ཚང་མས་བླ་མ་ནང་བཞིན་དད་གུས་བྱེད་
སའི་མི་ཚང་ཞིག་གིས་གཉའ་གློད་ནས་ང་ཚོར་རེ་བ་ཞུ་རྒྱུའི་
དུས་སྐབས་ཤིག་ཤར་སོང་། དབྱངས་ཅན་ལགས། རང་གིས་
བྱས་ན་བུ་གཉིས་ནས་སུ་བཏང་ན་དགའ་བ་འདུག་” ཅེས་
བཤད་པ་དང་། ནན་པོས་བཟའ་ཟླའི་གདོང་ལ་བལྟས། ཨ་
ཅག་དབྱངས་ཅན་ལགས་ཀྱི་བསམ་པར་བྱ་བ་བཟང་པོ་འདི་
ཡ= 50 -



བསྒྲུབ་རྒྱུའི་ཆེད་དུ་སུ་བཏང་ནའང་འགྲིག་སྙམ་སྟེ་“འདི་ཁོ་
ཚོའི་བློ་ལ་བསྟུན་ན་དགའ་གི་མ་རེད་པས་” ཞེས་བཤད།
ཤེས་རབ་ལགས་ཀྱིས་ལམ་སེང་གད་མོ་བགད་དེ་ “དེ་རང་
རེད། དེ་རང་རེད། ”ཅེས་བཤད། །
་ད་ག་རང་རེད། རིན་ཆེན་གླིང་གྲོང་ཚོའི་ཡས་མད་ཐེམ་
དུད་ལྔ་བཅུ་ལྷག་ཙམ་ཁྲོད་དུ་རྒྱུ་ནོར་ལོངས་སྤྱོད་ཐད་ལ་པཱ་
ཤེས་རབ་ལགས་ལ་འགྲན་ཕོད་མཁན་གཅིག་ཀྱང་མེད། ཡིན་
ནའང་མིའི་འདོད་པ་ལ་རྫོགས་མཐའ་མེད་པས་རྒྱུ་ནོར་་་་
ལོངས་སྤྱོད་ཀྱིས་ཕྱུག་པའི་པཱ་ཤེས་རབ་ལགས་ལ་གཏམ་སྙན་
གྲགས་དགོས་ཀྱི་ཡོད། སྙན་གྲགས་ཡོད་པའི་ཁྱིམ་ཚང་གི་ཨ་
མ་སྐྱིད་འཛོམས་ལགས་ལ་རྒྱུ་ནོར་ལོངས་སྤྱོད་དགོས་ཀྱི་ཡོད།
འོ་ན་ཁོ་ཚོའི་རེ་བ་འདི་ཉིད་མངོན་དུ་འགྱུར་ནས་གྲུབ་པའི་
མི་ཚང་གསར་པ་འདིར་གཏམ་དོན་གཉིས་ལྡན་གྱི་བདེ་སྐྱིད་
ཁྱིམ་ཚང་ཞིག་ཏུ་འགྱུར་རྒྱུ་ཡིན་ནམ་ཞེ་ན་འདི་ཡང་གཞལ་
བྱའི་གནས་ཤིག་ཡིན་པས་འདིར་ཚིག་ཐག་བཅད་དེ་བརྗོད་
དཀའ། དེས་ན་ཁོ་ཚོར་བྱུང་བའི་ཕུགས་འབྲས་ལས་དོན་འདི་
ངང་གིས་གསལ་ལོ།
འཇིག་རྟེན་བྱ་བར་མཁས་པའི་བྱེད་པོ་ཚོས་ཇུས་་་་་
འགོད་བྱས་པའི་ཁང་བཟང་འདི་ཉིད་རྨང་གཞི་འདིང་བའི་
ཉིན་དེ་ནས་བཟུང་གཉི་གའི་སེམས་ལ་གང་མགྱོགས་ལེགས་
- 51 -



གྲུབ་ཡོང་རྒྱུའི་འདུན་པ་དྲག་པོས་བསྐུལ་ཏེ་ཉིན་ཤས་རིན་
ཆེན་གླིང་གྲོང་ཚོའི་ནང་ཨ་ཅག་སྐྱིད་འཛོམས་ལགས་དང་།
ཨ་ཅག་ཆོས་སྒྲོན་ལགས། ཨ་ཅག་དབྱངས་ཅན་ལགས་བཅས་
ཁོང་གསུམ་པོའི་འགྲོ་འོང་ཐགས་བྲན་པ་ལྟ་བུ་སྣང༌། མཐར་
ཨ་ཅག་སྐྱིད་འཛོམས་དངོས་སུ་པཱ་ཤེས་རབ་ལགས་ཀྱི་ཁྱིམ་དུ་
བཅར་ནས་མག་པ་སློང་རྒྱུར་གཏན་འཁེལ།
གཟའ་པ་སངས། ཚེས་བཅོ་ལྔ། བུ་མོའི་བླ་གཟའ། ཚེས་
བཟང་དུས་བཟང་། དེ་ཉིན་ཨ་ཅག་སྐྱིད་འཛོམས་ལགས་ཀྱིས་
སྔ་ས་ནས་གྲ་སྒྲིག་བྱས་པའི་བྱ་འབྲས་རྡོག་ལྔ་བཅུ། ཆང་སྦས་
ལེབ་གང་། ཁ་བཏགས་བཅས་ཁུར་ནས་ཆོས་སྒྲོན་ལགས་དང་
མཉམ་དུ་པཱ་ཤེས་རབ་ལགས་ཀྱི་ཁྱིམ་ཕྱོགས་སུ་བསྐྱོད། ཤེས་
རབ་བཟའ་ཚོ་གཉིས་ཀྱིས་དཀྱིལ་ཁང་ཀ་གཉིས་མར་ཁ་་་
གདན་གསར་པ་གདིངས་བ་དང་། མཆོད་གཤོམ་མདུན་དུ་
ཚགས་བརྒྱབ་པའི་དངུལ་ཀོང་ཆེ་བ་འདི་ཞལ་ཁ་ཕྱེ། ཆ་སྒམ་
སྟེང་སྒྲ་བསྡུ་སྒྲ་ཕབ་འཁོར་ལོ་སྒྲིག གད་བདར་ལེགས་པར་
བྱས་ཏེ་གང་སར་སྣུམ་ཐིང་ཐིང་བཟོས། ཨ་ཅག་སྐྱིད་འཛོམས་
ལགས་དང་ཨ་ཅག་ཆོས་སྒྲོན་ལགས་ཐོག་མའི་སྐས་འགོར་
སླེབས་འཕྲལ་ཨ་ཅག་དབྱངས་ཅན་ལགས་ཀྱིས་བསུ་བ་བྱས་
ཏེ་“ཡར་ཕེབས། ཡར་ཕེབས་” ཞེས་ཤོད་བཞིན་ཀ་གཉིས་
མའི་ནང་དུ་གདན་འདྲེན་ཞུས། ཨ་ཅག་སྐྱིད་འཛོམས་ལགས་
ཨ- 52 -



གཟིམ་ཆུང་ཀ་གཉིས་མའི་ནང་དུ་སླེབས་པ་དང་སེམས་ནང་
ཆོས་སྒྲོན་ལགས་ཀྱིས་བཤད་པ་བདེན་པ་རེད། དངོས་འབྲེལ་
པའི་ཚང་འདི་ཕྱུག་པོ་ཞིག་རེད་འདུག་སྙམ་པའི་བག་ཆགས་
རྒྱུད། ཕྱི་ནས་རྡོག་སྒྲ་གྲགས་བཞིན་པཱ་ཤེས་རབ་ལགས་ནང་
'''དུ་སླེབས་ཏེ་ཁོང་གཉིས་ལ་འཛུམ་ཙམ་བྱས་ནས་གདན་སྟེང་
ཙཁཞུགས་རྗེས་བུ་མོ་ཆུང་ཆུང་ཞིག་གིས་ཚང་མར་གསོལ་ཇ་
ཤུས། ཤེས་རབ་ལགས་ཀྱིས་སྒམ་པོའི་ངང་མགོ་ནས་ལྤགས་ཞྭ་
''ཁ་བབས་དེ་ཕུད། དཀར་ནག་འདྲེས་མའི་སྐྲ་ལོར་བྱུགས་ཙམ་
''ཉམ་པ་དང་ཆབས་ཅིག་སྟོང་སྐུད་དམར་པོའི་སྐྲ་གཞུག་རྒྱབ་
''ཏུ་གཡུགས་ཏེ་གླེང་མོའི་འགོ་ཚུགས། །
ཐབ་ད་ ག ་ཤེས་རབ་ལགས་ཀྱིས་“ཁ་སྔོན་ཚེ་རིང་ལགས་འདིར་
ཐེབས་ནས་ཨ་ཅག་སྐྱིད་འཛོམས་ལགས་ཀྱི་དགོངས་འཆར་
དལ་གསུངས་བྱུང་། ང་གཉིས་ཕ་མ་གཉིས་འདི་སྐོར་སྐད་ཆ་
བྱས་པ་ཡིན། ང་ཚོའི་ནང་གི་བུ་འབྲིང་ཆུང་གཉིས་ད་ལྟ་འགྲོ་
''ལྟརས་བཟོ་རྒྱུ་རེད། ལྷག་པར་བུ་ཆུང་བ་འཇམ་དཔལ་ཁོ་
་་བླངས་འཁོར་བཏང་སྟེ་ཕྱི་འགྲོ་བྱས་ནས་ད་ལྟ་ནང་གི་ཀ་བ་
ལྟ་བུར་གྱུར་ཡོད། གཟིགས་དང་། ཁང་པ་འདིའི་ས་རྡོ་ཤིང་ཆ་
''ཡོངས་རྫོགས་ཁོས་དབོར་འདྲེན་བྱས་པ་རེད། ནང་ལ་ཕ་མ་
གཉི་གས་ཁོ་ལ་ཧ་ཅང་གཅེས་པོ་བྱེད་ཀྱི་ཡོད། ད་ལྟ་ཨེམ་རྗེ་
ཚོགས་ཀྱི་གཟིམ་ཁང་ནས་ཐུགས་རེ་དེ་འདྲ་ཞིག་ཡོད་དུས་དེ་
- 53 -



ལ་བསམ་བློ་མ་བཏང་ན་ག་ནས་འགྲིག་” ཅེས་བཤད་དེ་་་
དབྱངས་ཅན་ལགས་ལ་ལྟ་ཙམ་བྱས་པས་དབྱངས་ཅན་་་་་་
ལགས་ཕྱི་མིའི་མདུན་དུ་འདི་ཡིན་དེ་མིན་ཤོད་ཁོམ་མ་བྱུང་
བར་“དེ་རང་རེད། དེ་རང་རེད་” ཅེས་རམ་འདེགས་བྱས།
ཤེས་རབ་ལགས་ཀྱི་མུ་མཐུད་དེ་ “དེ་རིང་ཨ་ཅག་སྐྱིད་་་་་
འཛོམས་ལགས་དངོས་སུ་འདིར་ཕེབས་ཡོད་པས་བཀའ་མོལ་
གསལ་པོ་ཞིག་བྱུང་ན་ཕྱིན་ཆད་ང་ཚོ་ལས་ཀ་འདི་བྱེད་བདེ་
པོ་ཡོང་བ་འདུག་ ” ཅེས་བཤད་དེ་སྐྱིད་འཛོམས་ལགས་ཀྱི་
ལན་སྒུག སྐྱིད་འཛོམས་ལགས་ཀྱིས་“ཕྲུ་གུའི་འགྲོ་སྟངས་ཕ་
མས་བཟོ་དགོས་ཀྱི་ཡོད་སྟབས་ད་ཆ་ཕྲུ་གུ་ལོངས་དུས་ང་ལ་
ཡང་སེམས་ཁྲལ་ཆེན་པོ་འདུག་ ” ཅེས་བཤད་པ་དང་་་་
དབྱངས་ཅན་ལགས་ཀྱིས་“ཐུགས་ཁག་མེད་” ཅེས་བཤད།
“བུ་དེ་ལ་སྡོད་རོགས་ཡག་པོ་ཞིག་བྱུང་ན་ང་གཉིས་རྒན་རྒོན་
གཉིས་བློ་བདེ་པོ་ཡོང་བ་འདུག པཱ་ཤེས་རབ་ལགས་ང་ཚོ་
ཆུང་བྱིས་པའི་དུས་ནས་གཤིབས་ཏེ་གྲོང་ཚོ་འདིའི་ནང་་་་
འཚར་ལོངས་བྱུང་བ་ཤ་སྟག་རེད། ཕན་ཚུན་འབྲེལ་བ་ཆེན་
པོ་མེད་ནའང་རྒྱུས་ཡོད་རེད། བྱས་ཙང་ངས་ཁྱེད་རྣམ་པའི་
བུ་ཞིག་མག་པར་ལེན་རྒྱུའི་བསམ་བློ་འཁོར་བྱུང༌། ད་ལྟ་པཱ་
ལགས་ཀྱི་དགོངས་པར་མི་མཐུན་པ་མེད་ན་ང་ལ་བུ་གཉིས་ཀྱི་
ལོ་རྟགས་དང་། ཕྱག་ལས་ག་རེ་གནང་གི་ཡོད་མེད་རོབ་ཙམ་
- 54 -



.
༤
གསུང་ན་འགྲིག་གམ། ངས་ཞུ་ཧམ་ཆེན་པོ་བྱས་སོང་ཡང་
ལྷན་རྒྱས་ཀྱིས་མོས་མཐུན་གནང་ན་བུ་གཉིས་ནས་གང་་་་་
དགའ་ཐུགས་དམ་ཞིག་ཞུ་དགོས་བསམ་གྱི་འདུག་” ཅེས་་་་
་བཤད་པས་དབྱངས་ཅན་ལགས་ཀྱིས་ལམ་སེང་འཛུམ་དམུལ་
དམུལ་ངང་བུ་གཉིས་ཀྱི་ལོ་རྟགས་དང་། ད་ལྟ་ལས་ཀ་ག་རེད་
བྱེད་ཀྱི་ཡོད་མེད་གསལ་བཤད་བྱས་ཏེ་མཇུག་ཏུ་“ཁྱེད་ཀྱིས་
གདམ་ཁ་གནང་ན་འགྲིག་གི་རེད་” ཅེས་བཤད་པར་ཤེས་
རབ་ལགས་ཀྱིས་སྐད་ཆའི་མཇུག་མཐུད་དེ་“ རང་གི་ཕྲུ་གུར་
རང་གིས་བསྟོད་པ་མིན་ཡང་གསལ་པོ་ཞུས་ན་བུ་གཉིས་ཀ་
ནང་གི་ཕ་མའི་ཁ་ལ་ཉན་པ་དང་། ཕྱིའི་ལས་ཀར་འཇོན་ཐང་
ཆེ་བས་སྐད་ཆ་བྱེད་མཁན་མང་པོ་བྱུང་སོང་། ཡིན་ནའི་སྐུ་
ཞབས་ཨེམ་རྗེ་ལགས་ནི་གཞན་དང་མི་འདྲ་བས་ཁྱེད་ཀྱི་་
ཐུགས་འདོད་ལྟར་བདམས་གནང་ན་འགྲིག་” ཅེས་བཤད།
སྐྱིད་འཛོམས་ལགས་ཀྱིས་“ལྷན་རྒྱས་ཚོས་བཀའ་མོལ་ལྷུག་
པོ་དེ་འདྲ་གནང་དུས་ང་ཚོའི་བཀྲ་ཤིས་ཀྱི་བྱ་བ་འདི་བསམ་
དོན་འགྲུབ་རྒྱུའི་ལྟས་བཟང་པོ་བསྟན་པ་རེད། ཨ་ལའི་ངས་
རྟེན་འབྲེལ་མཚོན་བྱེད་པཱ་ཤེས་རབ་ལགས་དང་ཨ་ ཅག་་་་
དབྱངས་ཅན་ལགས་ ལ་ མཆོད་ཆང་གང་བཀྱག་གི་ཡིན་”
ཞེས་བཤད་དེ་སྦས་ལེབ་ཡར་བཏེགས་ནས་མཆོད་ཆ་་་་་
གསུམ་སྒྲོན་མཉེས་དག་ཅིག་བཀྱགས། འདིར་བཞུགས་ལྷན་
— 55 -



རྒྱས་དགའ་དགའ་སྤྲོ་སྤྲོའི་ངང་ཆང་བཏུངས་རྗེས་དབྱངས་
ཅན་ལགས་ཡར་ལངས་ཏེ་“དེ་རིང་སྐུ་ལྷོད་ལྷོད་བྱས་ཏེ་་
བཞུགས་ཨཱ། ངས་ཞལ་ལག་གྲ་སྒྲིག་བྱས་ཡོང་”ཞེས་བཤད་དེ་
ཕྱིར་ཐོན། ཤེས་རབ་ལགས་ཀྱི་ཨམ་ཕྲག་ནང་ནས་སྣམ་བུ་ཁྲ་
ཁྲའི་སྣ་ཕྱིས་ཤིག་དང་། ཤ་རྭའི་སྣ་རུ་ཞིག་བཏོན་ཏེ་པུས་སྟེང་
དུ་བརྡབ་བརྡབ་ལན་འགའ་བྱས་ནས་གཡོན་གྱི་མཐེ་བོང་གི་
སེར་མོའི་སྟེང་སྣ་ཐ་གང་བླུགས་རྗེས་སིར་སྒྲ་དང་བཅས་
འཐེན་ཏེ་ཁ་ནས་སྣ་རྡུལ་དུ་བ་ལྟར་ཐོན་བཞིན་“ཨེམ་རྗེ་་
ལགས་ཀྱི་གཟིམ་ཁང་ལ་བཞུགས་ཁང་གསར་པ་བསྐྱོན་རྩིས་
མེད་དམ་” ཞེས་བཤད་པར་སྐྱིད་འཛོམས་ལགས་ཀྱིས་་་་་་
“བསམ་བློའི་ནང་འཁོར་གྱི་འདུག་སྟེ་ང་ཚོ་མི་རྡོག་གསུམ་
གྱིས་ག་ནས་འཇོན་གྱི་རེད་”ཤེས་རབ་ཀྱིས་“ཨ་ཙི། ཨེམ་རྗེ་
ལགས་ཐུགས་རྒྱུད་བཟང་ལ་གྲོང་ཚོའི་མི་ཚང་མར་བཀའ་
དྲིན་ཆེན་པོ་ཡིན་པས་ཁོ་ཚོར་རོགས་རམ་བྱེད་རྒྱུའི་རེ་བ་་
བཏོན་ན་མི་ཚང་མས་ཧ་རུབ་སྦར་རུབ་བྱེད་ཀྱི་རེད། གལ་ཏེ་
ཁང་པ་བསྐྱོན་ན་ངའི་བུ་ཆུང་བ་ཁོ་ས་རྡོ་དབོར་འདྲེན་བྱེད་
པར་གཏོང་རྩིས་ཡོད་དཱ་”ཞེས་བཤད། སྐྱིད་འཛོམས་ལགས་
ཀྱིས་གཏམ་འདི་ཐོས་པ་དང་སེམས་ནང་མཁས་མཆོག་་་་
ལགས་ལ་འཁང་ར་བྱེད་པའི་གཏམ་ཚིག་མང་པོ་ཡོད་པ་དེ་
དག་ཁ་ལ་ཐོན་ལ་ཁད་དུ་སླེབས་ཀྱང་མར་མིད་དེ་“ཐུགས་རྗེ་
- 56 -



ཚེ།་ང་ཕར་ཕྱིན་ཏེ་མཁས་མཆོག་ལགས་ལ་ཞུ་གི་ཡིན། རྗེས་སུ་
དེ་འདྲ་དགོས་མཁོ་བྱུང་ན་རེ་བ་ཞུ་གི་ཡིན་”ཞེས་བཤད་པར་
ཆོས་སྒྲོན་ལགས་ཀྱིས་དགོད་འཚེར་འཚེར་ངང་“འ་ཙི། དེ་
འདྲ་གསུང་དགོས་དོན་གང་ཡོད། བུ་ཆུང་བ་དེ་མག་པར་
ལེན་ན་དོན་དག་འགྲིག་འགྲིག་པ་རེད་པཱ་”ཞེས་བཤད་པར་
ཤེས་རབ་ལགས་ཁོང་དགོད་ཅིག་བྱས་ཏེ་“གལ་ཆེ་དོན་ཆེའི་
ལས་ཀ་དེ་འདྲར་འཚབ་འཚུབ་གནང་མི་ཉན། དེ་ལས་སྔོན་
ལ་ཐུགས་དམ་ཞུ་གི་ཡིན་གསུངས་པ་དེ་རང་དགའ་གི་རེད་”
ཅེས་སྐེ་ཡན་གྱི་སྐད་ཆ་ཞིག་བཤད་ནས་སྐྱིད་འཛོམས་ལ་་་་
བལྟས། སྐྱིད་འཛོམས་ལགས་ཀྱིས་“ད་ག་རང་། ད་ག་རང་
ཞེས་རོམ་འདེགས་ཀྱི་ཚིག་འགའ་བརྗོད་པ་ལས་ ཐག་ཆོད་
པའི་སྐད་ཆ་བཤད་མེད་ནའང་ཤེས་རབ་ལགས་ཀྱིས་སྐྱིད་
འཛོམས་ལགས་ཀྱི་ཐུགས་ལ་བུ་ཆུང་བ་དེ་ཡིད་ལ་འཐད་པ་
བྱུང་བ་དེ་རོབ་ཙམ་རྟོགས་ནས་རང་གི་ཕུགས་ཀྱི་བསམ་ཚུལ་
འདི་འགྲུབ་རྒྱུ་ཉག་ཅིག་རེད་སྙམ་སྟེ་དགའ་ཚོར་ཆེན་པོས་
“ལྷན་རྒྱས་ཉིན་གུང་ཞལ་ལག་འདིར་མཆོད། དེ་ནས་མཆོད་
ཆང་མཆོད་དེ་དེ་རིང་ངའི་ནང་ལ་སྐུ་ལྷོད་ལྷོད་བྱས་ཏེ་་་་
བཞུགས་ཨཱ་” ཞེས་བཤད་དེ་དབྱངས་ཅན་ལགས་སུ་བལྟས་
ནས་“ཞལ་ལག་ཕུལ་རན་འདུག་གཱ་” ཞེས་བཤད་འཕྲལ་་་
ཁོང་ཐབ་ཚང་དུ་ཕེབས། གང་ཙམ་ནས་མི་རེའི་མདུན་དུ་
- 57 -



ཞོག་ཁོག་དང་། ལ་ཕུག་བསྐོལ་མ་དཀར་ཡོལ་གང་རེ་དང་།
སེ་ཕན་དམར་ཤོག་བརྒྱབ་པའི་ཕྱུར་རུལ་དཀར་ཡོལ་གང་རེ།
དཀྱིལ་དུ་ལུག་ཤ་རྡོག་བཙོས་སྡེར་མ་གང་། པད་ཚལ་རྔོས་མ་
སྡེར་མ་གང་བཅས་བཤམས། དེ་ནས་མི་སོ་སོར་སྤགས་བརྒྱབ་
སྟེ་དབྱངས་ཅན་ལགས་ཀྱིས་ “ཞལ་ལག་སྟབས་བདེ་ཞིག་་་
ལས་བྱུང་མ་སོང་། ཡིན་ནའི་ཚང་མས་མཉེས་པོ་མཆོད་ཨཱ་”
ཞེས་བཤད། ཤེས་རབ་ལགས་ཀྱིས་གྲི་ཆུང་ལག་ཏུ་བཟུང་ནས་
ལུག་ཤ་བཏུབས་ཏེ་སྐྱིད་འཛོམས་ལགས་དང་། ཆོས་སྒྲོན་་་་
ལགས་ཀྱི་མདུན་དུ་བཞག་ནས་“མཆོད་དང༌” ཞེས་བཤད།
ཉིན་གུང་ཞལ་ལག་གྲུབ་རྗེས་དཀར་ཡོལ་སྡེར་མ་ལ་སོགས་
ཕར་བསྡུས་ཏེ་ཤེས་རབ་ལགས་ཀྱིས་“ད་ང་ཚོ་མཆོད་ཆང་
ཡིན་དཱ་”ཞེས་བཤད་དེ་ཁོང་ཚོ་ཆང་ལ་རོལ། ཐོག་མར་ཅི་
འཕྲོས་མོལ་འཕྲོས་བཤད་བཞིན་ཆང་འཐུང་བ་དང་། དེ་ནས་
ཆང་གཞས་བཏང་སྟེ་དགའ་དགའ་སྤྲོ་སྤྲོའི་ངང་ཉིན་ཕྱེད་ཀྱི་
དུས་འདས། ཉི་མ་བཞུད་མཚམས་སུ་སྐྱིད་འཛོམས་ལགས་
བཟི་སྟེ་ཆ་སྒམ་སྟེང་བཞག་པའི་སྒོ་ང་རྡོག་ལྔ་བཅུ་དེ་ཨ་ཅག་
དབྱངས་ཅན་ལ་ཕུལ། ཁ་བཏགས་དཀར་གཙང་ཞིག་བཏོན་
ནས་པཱ་ཤེས་རབ་དང་། ཨ་ཅག་དབྱངས་ཅན་ལགས་སུ་རེ་རེ་
གཡོགས་ནས་ “དེ་རྟེན་འབྲེལ་མཚོན་བྱེད་ཙམ་ཡིན། ཞལ་
བཞེས་བཟང་པོར་འགྱུར་བ་མེད་པ་ཞིག་ཡོད་པ་ཞུ་” ཞེས་
མ 58 -



བཤད། དེ་ནས་ཆང་བསྐོར་འགའ་ཤོས་འཐུང་རྗེས་ཁོང་བཞི་
པོ་རབ་ཏུ་མྱོས་ཏེ་ཁ་ནང་གི་ལྕེ་ཡང་ཨ་སློག་མ་ཐེབས་པར་
ལྡབ་ལྡིབ་ཀྱིས་ཆོ་མེད་སྟོང་གཏམ་བསྐྱར་ཟློས་ཀྱིས་ཤོད་རེས་
བྱས་མཐར་མུན་པའི་བླ་བྲེས་ཡོངས་སུ་ཁྱབ། པཱ་ཤེས་རབ་
ལགས་དང་ནང་ལས་བྱེད་མཁན་བུ་མོས་ཨ་ཅག་སྐྱིད་་་་་་
འཛོམས་ལགས་དང༌། ཆོས་སྒྲོན་ལགས་འཁྲིད་དེ་ཁྱིམ་དུ་་་
བསྐྱལ། ཨ་ཅག་སྐྱིད་འཛོམས་ལགས་ཀྱི་ཁྱིམ་དུ་སླེབས་རྗེས་
དབྱངས་ཅན་དཔལ་ལ་བལྟས་ནས་དགོད་བཞིན་སྒྲ་གསལ་
ལ་མི་གསལ་གྱིས་ “བུ་མོ་ཁྱོད་ལ་བསོད་བདེ་འདུག་” ཅེས་
ཡང་ཡང་བཤད། དབྱང་ཅན་དཔལ་གྱིས་ཨ་མ་ལགས་པཱ་ཤེས་
རབ་ལགས་ཀྱི་ཁྱིམ་དུ་ཕྱིན་པ་ཤེས་ནས་བློ་མི་བདེ་བ་ཞིག་
བྱུང་བ་དང་། རྒྱུ་མཚན་གང་ཡང་མི་ཤེས། གང་ལྟར་ཁ་སྔོན་
རྫོང་ནས་འདི་གར་རླངས་འཁོར་ནང་སྐྱེལ་མཁན་གྱི་ཁ་ལོ་བ་
དེའི་གཟུགས་བརྙན་ཁྲ་ལྷམ་མེར་ཤར་ནས་སྐབས་ཅིག་སྙིང་
ཁ་ཡང་འཕགས་ཤུགས་ཆེ་རུ་སོང་། །
བདེ་སྐྱིད་ཀྱི་ཨ་མས་རྫོང་སྨན་ཁང་དུ་སྨན་བཅོས་སུ་
བསྐྱོད་པ་དང་སྦྲགས་ཉིན་གུང་ཁ་ལག་གཏོང་མཚམས་སུ་
ཆེད་མངགས་ཨེམ་རྗེ་ཡེ་ཤེས་ལགས་ཀྱི་སར་སོང་ནས་་་་་་་
དབྱངས་ཅན་དཔལ་གྱི་འཕྲིན་ཡིག་དེ་ཕུལ། ཁོང་གིས་ཡི་གེ་
ལག་པར་འབྱོར་མ་ཐག་ལས་གོས་ཀྱང་མ་ཕུད་པར་ཉལ་ཁང་
- 59 -



ཕྱོགས་སུ་རྒྱུགས་ཏེ་སྒོ་ཕྱེ་འཕྲལ་འཚབ་འཚུབ་ཀྱིས་ཡི་གེ་ཚར་
གཅིག་ཀློག་པས་དེའི་ནང་“ ཨ་ མ་ལགས་ཀྱི་མོས་མཐུན་་་་
གནང་གི་མི་འདུག་”ཅེས་དང་“ཁོང་གི་ཐུགས་ལ་འཚོ་བའི་
ཐོག་འཛེམ་ཐང་ཡོད་པའི་མི་ཞིག་འཚོལ་”ཞེས་པའི་ཚིག་དེ་
གཉིས་ཀྱིས་གློ་བུར་དུ་སེམས་སུ་ཁུར་བུ་ཞིག་སླེབས། གདན་
སྟེང་དུ་མར་བསྡད་ནས་ཡང་བསྐྱར་ཞིབ་ཚགས་པོར་ཐེངས་
གཅིག་ཀློག་སྟེ་ལེགས་པར་དཔྱད་པས་ཡིག་གཟུགས་དང་་་
རྗོད་བྱེད་ཚིག་སྦྱོར་གང་ཅིའི་ཐད་ནས་བལྟས་ན་ཡི་གེ་འདི་
དབྱངས་ཅན་དཔལ་རང་གིས་བྲིས་པ་རེད་འདུག ཡེ་ཤེས་
ཀྱིས་བསམ་བློ་བཏང་སྟེ་དབྱངས་ཅན་དཔལ་རང་གི་བསམ་
བློར་ཇི་ཡོད་དཔྱད་པ་ན་ཡི་གེའི་ནང་“ ད་ངའི་བསམ་པར་པཱ་
ལགས་སུ་ང་གཉིས་ཀྱི་སྐོར་འདི་ཞུས་ན་བསམ་གྱི་འདུག ངས་
ཐད་ཀར་ཞུ་ནུས་པ་མི་འདུག་”ཅེས་འཁོད་པ་ལས་དབྱངས་
ཅན་དཔལ་གྱིས་རང་ལ་འཆང་བའི་བརྩེ་སེམས་ལ་འགྱུར་བ་
མེད་པ་དང༌། ངེད་གཉིས་ཀྱི་ཕུགས་ཀྱི་རེ་བ་འགྲུབ་རྒྱུའི་བྱ་
ཐབས་ཀྱང་བསྟན་འདུག་ཡིན་ན་ཡང་སྐབས་ཅིག་འགོག་་་་
རྐྱེན་འཕྲད་པ་དེས་དབྱངས་ཅན་དཔལ་གྱི་སེམས་ནང་སྡུག་
བསྔལ་བྱུང་བ་དེ་ཡང་རང་གི་ལུས་ཐོག་ཏུ་བྱུང་བ་ལྟ་བུའི་
ཚོར་སྣང་བསྐྱེད་དེ་ཡིད་མི་བདེ་བ་ཞིག་བྱུང་ནས་བསྐྱར་དུ་ཡི་
གེ་དེ་ཀློག་པ་ན་དབྱངས་ཅན་དཔལ་གཤིས་རྒྱུད་དྲང་ཞིང༌།
- 60



མོར་གུས་བཀུར་ཆེ་བ། བྱ་བའི་ཐབས་ལ་མཁས་པའི་བློ་
གྲོས་བཅས་ཀྱི་དགེ་མཚན་གྱི་ཁྱད་ཡོན་ལྷག་པར་ལྡན་ཡོད་པ་
དེ་ཚོར་ཏེ་རང་ངོས་ནས་དོན་འདི་འགྲུབ་རྒྱུར་འབད་དགོས་
པའི་སེམས་ཤུགས་ལྷག་པར་འཕེལ། ད་དུང་སེམས་སུ་ཨ་ཙི།
དབྱངས་ཅན་དཔལ། ལས་འགྲོའི་མདུད་པས་བཅིངས་པའི་
བདག་གི་ཡིད་ཀྱི་རྟེན་པ་གཅིག་པུ་ཁྱོད་ཀྱི་མཛེས་པའི་བྱད་
བཞིན། བརྩེ་བའི་རྣམ་འགྱུར། འཇམ་པའི་ངག་སོགས་ངའི་
སེམས་སུ་རྡོ་ལ་རི་མོ་བརྐོས་པ་ལྟ་བུར་གནས་འདུག ད་ལྟ་
ཁྱོད་ཀྱི་སེམས་ལ་སྡུག་བསྔལ་གྱི་གྲིབ་སོ་ཞིག་སླེབས་པ་དེ་ལ་
ང་ཡང་བཟོད་སྲན་བྲལ་བའི་སྐབས་ སུ་མཆིས་སོ། དེ་ལྟར་
འདིང་རྒྱག་གི་དྲ་བར་ལྷུང་སྟེ་གནས་བཞིན་པའི་སྐབས་སུ་གློ་
བུར་དུ་རྒན་རྡོ་རྗེ་ལགས་ཕེབས། ཁོང་གིས་ལེགས་པར་་་་་
གཟིགས་རྗེས་“ཨ་ལས། ཁྱེད་རང་ལས་གོས་ཀྱང་མ་ཕུད་པར་
གྲུབ་པའི་དབང་ཕྱུག་ཆེན་པོ་བསམ་གཏན་ལ་བཞུགས་པ་མ་
རེད་དམ་” ཞེས་བཞད་གད་དང་བཅས་ཏེ་གསུང་བྱུང་བས།
ཡེ་ཤེས་ལགས་རེ་ཞིག་ཅི་བཤད་འདི་བཤད་མེད་པར་ཡར་
ལངས་ནས་ “རྒན་ལགས། བཞུགས་དང་། བཞུགས་དང་”
ཞེས་བཤད། ཁོང་གིས་“ ང་སྡོད་ཀྱི་མིན། ལས་ཀར་འགྲོ་རན་
འདུག ངས་ཁ་སང་གཡར་བའི་དཔེ་ཆ་དེ་འདིར་ཡོད་”ཅེས་
དཔེ་ཆ་ཅོག་ཙེའི་སྟེང་དུ་བཞག་སྟེ་ཕྱིར་ཕེབས་སོ། ཡེ་ཤེས་
- 61
-



ལགས་གཞི་ནས་གཉིད་སད་པ་ལྟར་རང་གིས་རང་ལ་ལ་་་་
སྐབས་དངོས་གནས་ལས་གོས་ཀྱང་ཕུད་མི་འདུག་ལ་གུང་
ཟས་ཀྱང་བཟའ་རྒྱུ་རེད་འདུག ” མགྱོགས་པར་ཆ་སྒམ་ནང་
ནས་ཁ་ས་ཉོས་པའི་མོག་མོག་གཉིས་འདུག་པ་དེ་ཆུ་འཁོལ་
ནང་སྦངས་ནས་ཟས་ཏེ་སྨན་ཁང་ཕྱོགས་སུ་ཁ་ཕྱོགས། ཁོང་
སྐྱོད་བཞིན་ལམ་དུ་དོན་འདི་རྒན་མཁས་མཆོག་ལགས་ལ་ཇི་
ལྟར་ཞུས་ན་ལེགས་སྙམ་བཞིན་སྨན་ཁང་དུ་སླེབས། དགོང་མོ་
ལས་ཐག་བཅད་རྗེས་སྔར་རྒྱུན་གྱི་ནང་ལས་ཀྱང་བྱེད་མི་་
འདོད་པར་མལ་ཁྲིའི་སྟེང་དུ་ཉལ་ནས་བསམ་བློ་གཏོང་བའི་
སྐབས་སུ་གློ་བུར་དུ་རྒན་རྡོ་རྗེ་ལགས་བརྒྱུད་ནས་ཞུས་ན་་
ལེགས་ཤོས་རེད་སྙམ་སྟེ་ཁོང་གི་བཞུགས་ཁང་ལ་བསྐྱོད། རྒན་
ལགས་བཞེས་ཐུག་སྐོལ་རྩིས་གནང་བའི་སྒང་ཡིན་པ་དང་ཡེ་
ཤེས་སླེབས་པ་གཟིགས་མ་ཐག་ཁོང་གིས་“ཡར་ཤོག ད་ལྷོད་
ལྷོད་བྱས་སྡོད་ཨཱ། ཐུག་པ་འཐུང་སྟེ་ལོག་ན་འགྲིགས་”ཞེས་
གསུང་བཞིན་ཀ་ཏོ་ར་ཡེ་ཤེས་ཀྱི་མདུན་དུ་བསྣམས་ཏེ་་་་
བཞུགས་པ་ན། ཡེ་ཤེས་ཀྱིས་ལམ་སེང་བ་ཙ་སྒྲིལ་རོགས་ཞུས་
པས་མི་རིང་བར་ཐུག་པ་འཁོལ་ཏེ་ཁོང་གཉིས་དགོང་ཟས་
མཉམ་དུ་བཞེས་པའི་སྐབས་ཡེ་ཤེས་ཀྱིས་སྨིན་མ་བསྡུ་ཙམ་
བྱས་ནས་“ངས་རྒན་ལགས་ལ་རེ་བ་ཞིག་ཞུ་རྒྱུ་ཡོད་” ཅེས་
སྨྲས། ཁོང་གིས་ལེགས་པར་གཟིགས་ཏེ་“ཤོད་དང་། རེ་བ་ག་
- 62 -



'རེ་ཡོད་” ཅེས་གསུངས། ཡེ་ཤེས་ཀྱིས་རང་དང་དབྱངས་ཅན་
དཔལ་ཐོག་མར་ངོ་ཤེས་པ་ནས་མཐར་བརྩེ་དུང་མ་ཆགས་
་་བར་གྱི་བརྒྱུད་རིམ་རྣམས་རྒྱུས་བཤད་བྱས་རྗེས་“ད་ཆ་་་་
ཕྱོགས་གཉིས་ཀས་གཉེན་སྒྲིག་བྱ་རྒྱུར་མོས་མཐུན་བྱས་ཟིན་
པས་དེའི་སྐོར་རྒན་མཁས་མཆོག་ལགས་ལ་ཞུ་དགོས་སྟབས་
རྒན་ལགས་ཁྱེད་ཀྱིས་རོགས་རམ་སྐྱབས་འཇུག་ཡོད་པ་ཞུ་”
ཞེས་ཞུས་པས་རྒན་ལགས་ཀྱིས་གསུང་ཆེན་པོས་བཞད་་་་་
བཞིན་དུ་ “ད་གིན་ཉིན་གུང་ཁྱེད་རང་བསམ་གཏན་ལ་་་་
བཞུགས་འདུག་སྙམ་རུང༌ དོན་འདི་བསམ་བློ་གཏོང་གིན་
ཡོད་པ་རེད་” ཅེས་དང༌། “འཕྱུགས་མི་འདུག ལྡུམ་རྭའི་་་
ནང་གི་པདྨ་དཀར་པོ་དེ་རང་འཇུས་འདུག་གཱ་” ཞེས་་་་་་
གསུངས་རྗེས་ “ངས་ཀུ་རེ་བྱས་པ་ཡིན། བུ་མོ་ཡག་པོ་འདི་
ཁྱོད་ཀྱི་སྡོད་རོགས་བྱུང་ན་ང་ཡང་བློ་བདེ་པོ་ཡོང་བ་འདུག
སང་ཉིན་རེས་བཟའ་སྤེན་པ་ཡིན་པས་ཉིན་གུང་ནས་སྨན་
ཁང་མེད། ངས་ལམ་སེང་ཕྱིན་ཆོག་”ཅེས་གསུངས། ཡེ་ཤེས་
ནས་ངོ་སྒུར་ཙམ་བྱས་ཏེ་སྐད་ཆུང་ངུས་ “ སང་ཉིན་རྒན་་་་
ལགས་ཕེབས་ཞོར་དབྱངས་ཅན་དཔལ་ལ་སྤྱོད་རྒྱུའི་ཡི་གེ་
ཞིག་ཡོད་པས་དེ་ཡང་བསྣམས་རོགས་གནང”ཞེས་ཞུས། དེ་
ནས་ཁོང་གཉིས་བཞེས་ཐུག་མཆོད་བཞིན་སྨན་ཁང་གི་སྐོར་
གང་ཙམ་གླེང་རྗེས་ཡེ་ཤེས་རང་གནས་སུ་ལོག
— 63 -



ཉིན་གཉིས་པའི་ཕྱི་དྲོ་རྒན་རྡོ་རྗེ་ལགས་ཀྱིས་ཡི་གེ་་་
བསྣམས་ཏེ་རྐང་འཁོར་ཆིབས་ནས་རིན་ཆེན་གླིང་གྲོང་ཚོའི་
ཕྱོགས་སུ་ཕེབས། མཁས་མཆོག་ལགས་ཀྱི་གཟིམ་ཁང་དུ་་་་
འབྱོར་ཏེ་སྒོ་བརྡུང་བ་ན་དབྱངས་ཅན་དཔལ་གྱི་སྒོ་ཕྱེ་སྟེ་“ཨ་
ཙི། རྒན་རྡོ་རྗེ་ལགས་རེད་པཱ། ཡར་ཕེབས་” ཞེས་ཞུས། རྡོ་རྗེ་
ལགས་ཀྱིས་དགོད་འཚེར་འཚེར་ངང་“ཡེ་ཤེས་ཀྱིས་བུ་མོ་
རང་ལ་ཡི་གེ་དེ་བསྐུར་བྱུང་”ཞེས་གསུངས་ཏེ་ཡི་གེ་དེ་སྤྲད་
པ་དང་སྦྲགས་“པཱ་ལགས་བཞུགས་ཡོད་པས་”ཞེས་དྲིས། བུ་
མོས་“པཱ་ལགས། ཤང་སྨན་ཁང་ལ་ཡོད་”ཅེས་བཤད། རྡོ་རྗེ་
ལགས་ཀྱིས་ “ད་བྱས་ན་ང་སྨན་ཁང་ལ་འགྲོ་གི་ཡིན་”ཞེས་
གསུངས་ཏེ་རྐང་འཁོར་ཆིབས་ནས་སྨན་ཁང་ཕྱོགས་སུ་་་་
བསྐྱོད། རྡོ་རྗེ་ལགས་ཕེབས་རྗེས་དབྱངས་ཅན་དཔལ་གྱིས་ཡི་
གེ་ཁ་ཕྱེ་སྟེ་ཀློག་པས་འདི་ལྟར། བརྩེ་བའི་མདུད་བརྒྱུས་ནམ་
ཡང་མི་ལྷོད་དབྱངས་ཅན་དཔལ་ལགས་ཀྱི་དྲུང་དུ། ཁ་སྔོན་
དེ་གའི་ཕྱག་བྲིས་ལག་སོན་བྱུང་བས་ཁྱེད་ཞལ་ཨུ་དུམ་ཝ་རའི་
མེ་ཏོག་དངོས་སུ་མཇལ་ཐུབ་པ་ལྟ་བུའི་དགའ་སྤྲོ་ཆེ། ཕྱག་
གསལ་དུ་ངེད་གཉིས་ཀྱི་གནས་ཚུལ་ཁྱེད་ཀྱི་ཡབ་མཆོག་ལ་
སྙན་སེང་ཞུ་དགོས་འཁོད་པ་ལྟར། དེ་རིང་འདི་པ་རྒན་རྡོ་རྗེ་
ལགས་ཆེད་ཕེབས་ཀྱིས་དེ་ལྟར་སྙན་སེང་ཞུ་རྒྱུ་དང་། ་བདག་
གི་ཁྱིམ་ལ་ངེད་གཉིས་ཀྱི་གནས་ཚུལ་ཞུ་རྒྱུའི་ཡི་གེ་བཏང་ཟིན།
- 64 –



དེ་སྐོར་ཐུགས་མོས་གནང་ངེས་རེད། ཐུགས་ཁྲལ་མཛད་མི་
དགོས་པ་ཞུ། ཡེ་ཤེས་ནས་ཕུལ། དབྱངས་ཅན་དཔལ་གྱིས་ཡི་
གེ་ཀློག་ཚར་རྗེས་སྒོ་ནས་ཐོན་ཏེ་བྱ་འཕུར་བ་ལྟར་ཤང་སྨན་
བཅོས་ཁང་གི་ཕྱོགས་སུ་ཤར་རེར་སྐྱོད། དེར་སླེབས་སྐབས་
ཁང་པའི་སྒོ་རྒྱབ་ཏུ་ཡིབ་ནས་ག་ལེར་ཉན་པས་པཱ་ལགས་ཀྱིས་
བཞད་མོ་བཞད་བཞིན་“བུ་མོས་རྫོང་དུ་འགྲོ་རྒྱུར་ཧ་ཅང་
དགའ་པོ་བྱེད་ཀྱི་འདུག་པས་དོན་དེ་ཡིན་པ་རེད། འདི་ངས་
སྐྱིད་འཛོམས་ལགས་ལ་གྲོས་བྱས་ན་འགྲིག་མདོག་ཁ་པོ་་་་
རེད་”ཅེས་གསུངས་ཏེ་བཀའ་མོལ་དེང་སང་རྫོང་སྨན་ཁང་
གི་སྨན་བཅོས་བྱ་རྒྱུའི་ཕྱོགས་སུ་བསྒྱུར། རྒན་རྡོ་རྗེ་ལགས་
ཀྱིས་གནས་ཚུལ་ཞིབ་ཕྲ་ཞུས་རྗེས་“དེ་རིང་ང་རང་བཅར་
རྒྱུའི་དོན་དེ་རང་ཡིན། ད་ང་འགྲོ་གི་ཡིན་”ཞེས་གསུངས།
མཁས་མཆོག་ལགས་ཀྱིས་“ སང་ཉིན་རེས་གཟའ་ཉི་མ་ཡིན་
པས་དོ་ནུབ་ངའི་ཁྱིམ་དུ་ལྷོད་ལྷོད་བྱས་བཞུགས་” ཞེས་་་་་
གསུངས་ནས་ཡར་བཞེངས་ཏེ་ཕེབས་རྩིས་གནང་བ་དེ་སྒོ་
འགྲོམ་གྱི་དབྱངས་ཅན་དཔལ་གྱིས་ཚོར་ཏེ་འདྲོགས་ཏེ་་་་
མགྱོགས་མྱུར་ཁྱིམ་དུ་ལོག་ནས་ད་ལྟ་ཐོས་མ་ཐག་པའི་གཏམ་
དེ་དག་བློ་ལ་འཁོར་ཞིང་དགའ་བས་མྱོས། མཁས་མཆོག་་་་
ལགས་དང་། རྒན་རྡོ་རྗེ་ལགས་གཉིས་ཀྱང་ཁྱིམ་དུ་འབྱོར་ཏེ་
མཁས་མཆོག་ལགས་ཀྱིས་“བུ་མོ། རྡོ་རྗེ་ལགས་དོ་ནུབ་འདིར་
65 -



བཞུགས་མཁན་རེད། ཞལ་ལག་ཡག་པོ་ཞིག་བཟོས་ཨཱ་”ཞེས་
གསུངས། དབྱངས་ཅན་དཔལ་གྱིས་དགའ་དགའ་སྤྲོ་སྤྲོའི་
ངང་མེ་བཏང་། ཁོང་གཉིས་ཅི་འཕྲོས་མོལ་འཕྲོས་གསུང་་་་
བཞིན་པའི་སྐབས་ ཨ་ ཅག་སྐྱིད་འཛོམས་ལགས་ ཕེབས་ཏེ་་
ལྷན་དུ་དགོང་ཟས་མཆོད་ནས་དེ་ནུབ་རྡོ་རྗེ་ལགས་མཁས་
མཆོག་ལགས་ཀྱི་ཁྱིམ་དུ་གཟིམས།
དེ་ནས་ཉིན་ཤས་སོང་བའི་ཞོགས་པ་ཞིག་ཨ་ཅག་སྐྱིད་
འཛོམས་ལགས་ཞབས་བསྐོར་འཁོར་ཏེ་ཁྱིམ་ལ་ཕེབས་པའི་
སྐབས་མཁས་མཆོག་ལགས་ཀྱི་སྨན་དཔེ་གཟིགས་འཕྲོ་བཞག་
ཏེ་“ཨ་ཙི། སྐྱིད་འཛོམས་ལགས། ངའི་སེམས་འདི་དེ་འདྲའི་
བརྗེད་ངད་ཆེ་བ་ལ། ཁ་སྔོན་ཨེམ་རྗེ་རྡོ་རྗེ་ལགས་ཆེད་་་་་
མངགས་འདིར་ཕེབས་ཏེ་ང་ཚོའི་བུ་མོ་དང་། རྫོང་སྨན་ཁང་
གི་ཨེམ་རྗེ་ཡེ་ཤེས་གཉིས་ཕན་ཚུན་འདོད་མོས་བྱུང་ནས་་་
གཉེན་སྒྲིག་བྱ་རྒྱུའི་སྐོར་གླེང་བྱུང་། ངས་བལྟས་ན་བྱ་བ་འདི་
ཧ་ཅང་བཟང་པོ་རེད། ལྷག་པར་ཨེམ་རྗེ་ཡེ་ཤེས་ནི་......”
ཞེས་སྐད་ཆ་མཇུག་མ་རྫོགས་གོང་ཨ་ཅག་སྐྱིད་འཛོམས་་་་་
ལགས་ཀྱིས་“གནས་ཚུལ་འདི་ངས་སྔ་ས་ནས་ཤེས་བྱུང་། བུ་
མོར་འགྲིག་གི་མ་རེད་ཅེས་ལབ་པ་ཡིན་” ཞེས་བཤད་དེ་་་
མཁས་མཆོག་ལགས་ཀྱི་སྐད་ཆའི་མཚམས་བཅད། མཁས་་
མཆོག་ལགས་ཀྱི་ཐུགས་ལ་ཡ་མཚན་པོ་ཞིག་བྱུང་སྟེ་“ག་རེ་
- 66 -



ཡིན་ནམ་” ཞེས་དྲིས་པས་སྐྱིད་འཛོམས་ལགས་ཀྱིས་ངག་་་་
རྣམ་པོའི་ཐོག་ནས་“སྔར་ནས་ད་བར་ཕྲུ་གུའི་འགྲོ་སྟངས་
ཐོ་མས་བཟོ་རྒྱུ་རེད། ཁྱེད་རང་དུས་རྒྱུན་ནང་གི་རྩམ་པ་་་
རྫོགས་ནའི་ཇུས་གཏོགས་མ་གནང་མཁན་གཅིག་གིས་དེ་་་
རིང་སེམས་ཁུར་དེ་འདྲ་གནང་དགོས་དོན་ཅི་ཡིན། དེ་ཚོ་
རྗེས་སྔ་ས་ནས་བསམ་བློ་བཏང་ཚར། ཁྱེད་རང་ཐུགས་ལྷོད་
པོར་བཞུགས་ཤིག་” ཅེས་བཤད་དེ་ཡར་ལངས་ནས་ཕྱིར་་་
བྱེད། མཁས་མཆོག་ལགས་ཡར་བཞེངས་ཏེ་ཤང་སྨན་ཁང་ལ་
ཐཐོས་སོ།
པ་ ཐབ་ཚང་ནང་དབྱངས་ཅན་དཔལ་ནང་ལས་བྱེད་་་
པའི་སྐབས་སུ་ཨ་མ་ལགས་འདིར་ཕེབས་ཏེ་བུ་མོ་མདུན་དུ་
བོས་ནས་ལག་གཉིས་ཀྱིས་ཕྲེང་བ་ཕུར་གྱིན་འཛུམ་ཤིག་ཤིག་
གིས་“ ངས་བུ་མོ་རང་གི་འགྲོ་སྟངས་ལ་སེམས་ཁུར་མ་བྱས་པ་
མིན། གཡས་གཡོན་གང་སར་འབྲེལ་བ་བྱས་ནས་ད་ཆ་འབྲས་
བུ་བཟང་པོ་ཞིག་ཀྱང་ཐོབ་གྲབས་ཡོད་”ཅེས་བཤད་པ་དང་།
དབྱངས་ཅན་དཔལ་གྱི་མིག་གཉིས་ནས་རེ་བའི་མདངས་་་
ཕྱུང་སྟེ་ཨ་མའི་བཞིན་ལ་བལྟས། སྐྱིད་འཛོམས་ལགས་ཀྱིས་མུ་
མཐུད་ནས་“ང་ཚོའི་གྲོང་ཚོའི་ནང་ནི་པཱ་ཤེས་རབ་ལགས་ལ་
བུ་ཡག་པོ་གསུམ་ཡོད། ཆེ་བ་གཉེན་སྒྲིག་བྱས་ཟིན། བུ་འབྲིང་
ཆུང་གཉིས་འགྲོ་སྟངས་བཟོ་རྒྱུ་ཡིན་པས་རང་གིས་ཨ་མར་ངོ་
- 67 –



ཚ་བྱེད་མི་དགོས། དེ་གཉིས་ནས་སུ་དགོས་དྲང་པོར་ཤོད་
ཅིག་”ཅེས་སྨྲས་པས་དབྱངས་ཅན་དཔལ་གྱི་རྣ་བ་འོན་པ་ལྟ་
བུར་གྱུར་ཅིང༌། སྙིང་ག་གློ་བུར་དུ་འཕགས་པ་དང༌། བཞིན་
ནས་སྐྱོ་ཉམས་སྟོན་ཏེ་གང་ཡང་སྨྲ་མི་ནུས་པར་ལུས། ཨ་མས་
འཛུམ་ཞིག་བསྟན་ནས་མུ་མཐུད་“ཁྱོད་ཨ་མར་ངོ་ཚ་བྱེད་མི་
དགོས། དྲང་པོ་ཤོད་ཅིག་” ཅེས་ཚ་འདེད་བཏང་བས་གང་
ཙམ་སོང་རྗེས་དབྱངས་ཅན་དཔལ་གྱི་མིག་གཉིས་མཆི་མས་
ཁེངས་ཏེ་ “ཨ་མ་ལགས། ངའི་སེམས་ནང་ཡོད་པའི་མི་དེ་
ཁྱེད་ལ་ཞུས་ཚར། ཨ་མ་ལགས་ཀྱིས་དེ་ལ་དགོངས་པ་བཞེས་
རོགས་གནང༌” ཞེས་བཤད་པས་སྐྱིད་འཛོམས་ལགས་ཁྲོས་
ནས་“ཁྱོད་ཀྱིས་ཕྱིན་པའི་ལམ་ལས་ངས་འགྲིམས་པའི་ཟམ་
པ་རིང་གི་རེད།”འཇིག་རྟེན་ལྟོ་གོས་མ་ཤེས་པའི་བུ་མོ་ཁྱོད་
འཆོལ་གཏམ་མ་ཤོད། དེ་ལས་ཨ་མའི་ཁ་ལ་ཉན་ཏེ་བུ་འདི་
གཉིས་ནས་གཅིག་བདམས་ན་དགའ་གི་རེད་”ཅེས་བཤད་
པར་དབྱངས་ཅན་དཔལ་གྱིས་ལན་ཅི་ཡང་མི་འདེབས་པར་
མགོ་སྒུ་རེར་བསྡད། ཨ་མས་མུ་མཐུད་དེ་“ཡིན་གྱི་རེད། དེང་
སང་གཉེན་སྒྲིག་རང་མོས་ཀྱི་སྐད་ཆ་ཤོད་ཀྱི་ཡོད། ཡིན་ནའི་
རང་མོས་ཀྱིས་གཉེན་སྒྲིག་བྱས་པ་དེ་ཚོ་ཕུགས་བཟང་བ་སུ་ལ་
བྱུང་འདུག གལ་ཏེ་ཁྱོད་ཀྱི་ཨུ་ཚུགས་བྱས་ཏེ་རང་མོས་བཤད་
ཀྱི་ཡོད་ན་ངས་གདམས་ཀ་བྱེད་བཅུག་པ་དེ་རང་མོས་མ་རེད་
- 68 -



ནས་མིག་འབུར་ཚུགས་སུ་བལྟས་ཏེ་ཚ་འདྲི་བྱས་པ་ན་
དབྱངས་ཅིན་དཔལ་ཡིད་ཤིན་ཏུ་སྐྱོ་སྟེ་མིག་ནས་མཆི་མ་ལོ་ཆུ་
ཚ་བ་ལྟར་ལྟུང་བཞིན་དུ་ “ ཨ་མ་ལགས། ཐུགས་རྗེས་་་་་
ཐོགས། བུ་མོས་བཀའ་གྱེན་ལོག་བྱས་པར་མ་དགོངས་པར་ .
རྒྱུ་མོའི་རེ་བ་གཅིག་དེ་རང་འགྲུབ་རོགས་གནང་” ཞེས་ཐ་
མའི་ཨུ་ཚུགས་ཞུས་པ་ལ་ཨ་ཅག་སྐྱིད་འཛོམས་ལགས་དེ་བས་
རབ་ཏུ་ཁྲོས་ཏེ་མ་རབས་ཐ་ཤལ་གྱི་བུ་མོ་ཁྱོད་ཉོན་ཨཱ། ཁྱོད་ལ་
གསལ་པོ་བཤད་ན་དོན་འདིར་བླ་མས་དྲིལ་བུ་གང་བཞག་
པས། དྲིལ་བུས་བླ་མ་གང་བཞག་ཡོག་མ་རེད་” ཅེས་སྣ་ཤུ་
དང་སྦྲགས་ཏེ་བཤད་པ་དང་། སྐབས་འདིར་དབུགས་རྔུབ་
གིཏོང་ཡང་ཇེ་དྲག་ཏུ་གྱུར་ནས་བུ་མོའི་གདོང་ལ་ཁྲོ་མིག་་
འོ་བུར་ཚུགས་སུ་བལྟས་ཏེ་བསྡད། ཡིད་གདུང་གིས་མནར་
བའི་ཉམ་ཆུང་དབྱངས་ཅན་དཔལ་ནི་ངུ་རྒྱུ་ལས་ཐབས་་་་་
གོཞན་གང་ཡང་མེད་པར་ལུས་སོ། །
་་ རྫོང་སྨན་ཁང་གི་དབུ་ཁྲིད་མཆོག་ནས་ཡེ་ཤེས་དོན་
གཅོད་ཁང་དུ་བོས་ཏེ་ལྷ་སར་ལོ་གཉིས་བོད་སྨན་ཟབ་སྦྱོང་
བྱེད་པར་འགྲོ་རྒྱུའི་སྐོར་བཤད། དབུ་ཁྲིད་ཀྱིས་“ ད་རེས་སློབ་
སྦྱོང་ལ་འགྲོ་རྒྱུའི་གོ་སྐབས་འདི་ཧ་ཅང་བཟང་པོ་རེད། ང་
ཚོའི་སྨན་ཁང་ལ་མི་གཅིག་གི་མིང་ཐོ་ལས་མི་འདུག སློབ་
སྦྱོང་ལ་འགྲོ་འདོད་ཡོད་མཁན་མང་པོ་འདུག་སྟེ་ང་ཚོ་འགོ་
- 69 -



ན་ནུ་རྒན་མཁས་མཆོག་ལགས་ལ་གཏམ་བཟང་འདི་ཞུས་
ན་བཅས་ཅིག་དབྱངས་ཅན་དཔལ་དང་ངོ་ཐུག་ནས་
ཆམ་རྟོགས་བྱ་རྒྱུར་ཐག་བཅད། ཉིན་གཉིས་པར་ཡེ་ཤེས་
''མ་ཐསྡུ་གསོག་བརྒྱབ་སྟེ་རིན་ཆེན་གླིང་ཤང་གི་ཕྱོགས་སུ་
ཐོནམཁས་མཆོག་ལགས་ཀྱི་གཟིམ་ཁང་དུ་འབྱོར་བ་དང་
འདིར་མ་སྨད་གཉིས་བཞུགས་འདུག ཡུན་རིང་དབྱངས་་་
ཅན་དཔལ་འཕྲད་མེད་པས་དེ་རིང་མཐོང་དུས་ཁོང་ནི་ཐན་
པས་བསྐམས་པའི་ལྗང་བུ་ལྟ་བུར་གྱུར་ཏེ་བཞིན་གྱི་རྣམ་་་
འགྱུར་ནས་སེམས་སུ་སྡུག་བསྔལ་ཆེན་པོ་ཡོད་པའི་ཉམས་
ཤིག་བསྟན། དེར་ཅུང་ཞིག་བསྡད་པས་དབྱངས་ཅན་དཔལ་
གྱིས་འཛུམ་བཞིན་དུ་ “ཁྱོད་པཱ་ལགས་ཀྱི་དྲུང་དུ་ཕེབས་་་་་
མཁན་ཡིན་ན་ངས་ཕྱག་རོགས་ཞུས་ཆོག་”ཅེས་སྨྲས་ཏེ་ཤར་
རེར་སྒོ་ཕྱིར་ཐོན། སྐྱིད་འཛོམས་ལགས་ཀྱིས་“ཡེ་ཤེས་ལགས་
ཁྱེད་རང་བུ་མོ་དང་མཉམ་དུ་པཱ་ལགས་དྲུང་སུ་ཕེབས་ཤིག་”
ཅེས་བཤད་ནས་ཡེ་ཤེས་སྒོ་ཕྱིར་ཐོན་པ་དང་དབྱངས་ཅན་
དཔལ་གྱི་རྗེས་སུ་བསྙེགས་ཏེ་མངོན་མིན་ཐོག་ཁོ་གཉིས་ཀྱི་
རྗེས་འདེད་བྱས། ལམ་དུ་ཡེ་ཤེས་ཀྱིས་རང་ཉིད་ལོ་གཉིས་ལྟ་
སར་ཟབ་སྦྱོང་ལ་འགྲོ་རྒྱུའི་སྐོར་དེ་བཤད་པས་དབྱངས་ཅན་
དཔལ་གྱི་མགྲིན་པ་ནས་འཛེར་བའི་སྐད་ཀྱིས་ “བུ་མོ་་་་
དངོས་གནས་ལས་མ་དག་པའི་མི་ཞིག་རེད་” ཅེས་ཐོན་ནས་
- 71 -



...--，
-
，
-
མིག་ཆུ་རང་དབང་མེད་པར་ཤོར། དེ་ཁོང་གིས་ཤེས་རྗེས་
ལུས་ཀྱི་བ་སྤུ་ཟིང་། སྣ་སྟེང་དུ་ན་ཟུག་སླེབས། གཏམ་བཤད་
ཀྱི་མགྲིན་པ་དགགེ་མིག་གཉིས་ནས་མཆི་ཞག་འཁོར་བཞིན་
དུ་ཅུང་ཞིག་གཉི་གའི་ངག་ནས་གཏམ་མི་ཐོན། གང་ཙམ་
སོང་རྗེས་དབྱངས་ཅན་དཔལ་གྱིས་“ང་ནི་རླུང་རྩིའི་ནང་གི་
བྱིའུ་ལྟ་བུ་ཞིག་རེད། གང་ལ་རང་གི་འདོད་པའི་ཕྱོགས་སུ་ །
འཕུར་བའི་རང་དབང་མིན་འདུག་” ཅེས་བཤད་པ་ན་ཡེ་
ཤེས་ཀྱིས་དབྱངས་ཅན་དཔལ་གྱི་རྣམ་འགྱུར་དང་གཏམ་
བརྗོད་ལས་མོའི་སེམས་ནང་གི་སྡུག་བསྔལ་ཧ་ལམ་ཤེས་ཏེ་
དབུགས་རིང་ཞིག་ཕྱུང་ནས་“དེ་འདྲ་ག་ལ་ཡིན། གཉེན་སྒྲིག་
རང་མོས་རེད་”ཅེས་བཤད་པས་དབྱངས་ཅན་དཔལ་གྱིས་
ངུ་བཞིན་“མི་འདུག་ རང་དབང་དེ་ང་ལ་མི་འདུག་”ཅེས་
སྨྲས་ཏེ་མགོ་བོ་ཡེ་ཤེས་ཀྱི་བྲང་ཁར་སྦྱར། བརྩེ་དུང་གི་ལ་རྒྱུ་
ཟབ་མོའི་མདུད་པས་བཅིངས་པའི་གཞོན་ནུ་མ་དབྱངས་་་་
ཅན་དཔལ་གྱིས་རང་གི་འབྱུང་འགྱུར་ལས་དབང་ལ་བར་
ཆད་ཡོང་བར་བསམ་དུས་ཡིད་ལ་སྐྱོ་གདུང་དྲག་པོས་མནར་
ཏེ་བཞིན་རས་མཆི་མས་ཁེབས་ནས་གནས་པའི་ཚེ་ན་ཡེ་ཤེས་
ཀྱིས་བརྩེ་དུང་མཚོན་བྱེད་ཀྱི་དྲན་རྟེན་ཚིགས་ཁེབས་ཤིག་
དབྱངས་ཅན་དཔལ་གྱི་མཛུབ་མོར་བཀོན་ཏེ་“ཁྱེད་ཀྱིས་ང་
ལོ་གཉིས་རིང་སྒུག་རོགས་གནང་”ཞེས་སྨྲས། དབྱངས་ཅན་
- 72 -



དཔལ་གྱིས་ཚིགས་ཁེབས་ཕུད་དེ་ཕར་སྤྲད་ནས་“ང་ལ་ཁྱེད་
སྒུག་པའི་རང་དབང་བྱུང་ན་ཁྱེད་མ་སྒུག་ན་སུ་སྒུག་ ཡིན་
ནའི་...”ཞེས་གཏམ་གྱི་མཇུག་བཤད་མ་ཐུབ་པར་ལུས།
ཡེ་ཤེས་ཀྱིས་ངོ་ནག་བསྡུས་ཏེ་“ཁྱོད་ཀྱི་ང་སྒུག་འདོད་མེད་པ་
ཨེ་ཡིན་” ཞེས་སྨྲས་པས་དབྱངས་ཅན་དཔལ་གྱིས་ཚིགས་་་
ཁེབས་ཚུར་བླངས་ཏེ་མཛུབ་མོར་བཀོན་ཏེ་“དེ་འདྲ་མ་རེད།
ངའི་མི་ཚེ་འདིར་ཁྱེད་ནམ་ཡང་བརྗེད་པ་མི་འདུག་” ཅེས་
སྨྲས་ཏེ་སླར་ཡང་ལམ་དུ་ཞུགས་པས་མཁས་མཆོག་ལགས་ཀྱི་
དྲུང་དུ་སླེབས། ཨ་ཅག་སྐྱིད་འཛོམས་ལགས་ཀྱིས་ཁོང་གཉིས་
པོའི་གཏམ་བཤད་མ་ཐོས་རུང་བྱ་སྤྱོད་རྣམས་གསལ་པོར་
མཐོང་། ཡེ་ཤེས་ཀྱིས་རང་ཉིད་ལོ་གཉིས་ལྷ་སར་བོད་སྨན་
ཟབ་སྦྱོང་བྱེད་པར་འགྲོ་རྒྱུའི་སྐོར་དེ་མཁས་མཆོག་ལགས་ལ་
ཞུས་པས་ཁོང་གིས་དགྱེས་ཚོར་ཆེན་པོས་ “ཡག་པོ་བྱུང་་་་
བཞག་ང་ཚོའི་བོད་སྨན་བྱ་གཞག་འདིར་རྗེས་འཛིན་ཁྱེད་ལྟ་
བུ་ཡོད་པ་མཐོང་དུས་རྒས་པོ་ཤི་ནའི་དབུགས་འགྲོ་བདེ་བ་
ཡོང་བ་འདུག་”ཅེས་དུང་སེམས་ཟབ་མོའི་བཀའ་མོལ་་་་་་
གནང་སྟེ་སླད་སློབ་སྦྱོང་ལ་ཧུར་བརྩོན་བྱ་རྒྱུ་དང་། ཡི་གེ་ཡང་
ཡང་གཏོང་རྒྱུའི་རེ་སྐུལ་གནང་སྟེ་དཔེ་སྒམ་སྟེང་ནས་སྨན་
དཔེ་ཞིག་ཡེ་ཤེས་ལ་གནང་སྟེ་“འདི་ངའི་བཤེས་གཉེན་དམ་
པས་ལྗགས་རྩོམ་གནང་བའི་སྨན་གྱི་དཔེ་ཆ་ཞིག་རེད། འཁོར་
- 73 -



བ་མི་རྟག་པ་ཡིན་པས་ལོ་གཉིས་ནས་ང་གཉིས་འཕྲད་མིན་མི་
ཤེས། འདི་ངས་ཁྱོད་ལ་སྤྲད་དེ་བཤེས་གཉེན་དམ་པའི་ཕྱག་
རྒྱུན་མི་ཆད་པའི་རེ་བ་ཡིན་”ཞེས་གསུངས། ཡེ་ཤེས་ཀྱིས་
སྨན་དཔེ་ཚུར་བླངས་ནས་རྒན་ལགས་ལ་ཐོན་ཕྱག་ཞུས། ད་
དུང་བཀའ་མོལ་གསུང་རྒྱུ་མེད་དམ་སྙམ་ནས་ལངས་ཏེ་སྒུག་
པ་ན་མཁས་མཆོག་ལགས་ཡར་བཞེངས་ནས་སློབ་མར་དབུ་
གཏུགས་གནང་སྟེ་“ད་ཁྱོད་གཟུགས་པོར་ཅོ་ག་བྱེད། གཅིག་
བྱས་ན་ང་གཉིས་འཕྲད་པའི་དུས་ཤིག་ཤར་ཡོང་། དེ་དུས་
ཞིབ་མོར་གླེང་ཆོག་” ཅེས་གསུངས་པ་དང་ཡེ་ཤེས་ཀྱིས་་་་
གཞན་གང་ཡང་གསུང་རྒྱུ་མེད་པའི་གོ་དོན་རྟོགས་ཏེ་རྒན་
ལགས་དང་ཞལ་གྱེས་ཞུས་ཏེ་སྨན་ཁང་ནས་ཕྱིར་ཐོན། །
ཁོ་གཉིས་ཀྱི་རྗེས་སུ་བསྙེགས་པའི་སྐྱིད་འཛོམས་་་་་་
ལགས་ཀྱིས་ཡེ་ཤེས་མཁས་མཆོག་ལགས་དང་བཀའ་མོལ་ཞུ་
རིང་དབྱངས་ཅན་དཔལ་གྱི་མདུན་དུ་ཡོང་སྟེ་“ད་ཁྱོད་ནང་
ལ་མ་ལོག་པར་འདིར་ག་རེ་སྒུག་བསྡད་ཡོད་” ཅེས་མིག་ལོག་
བལྟས་པ་དང་སྦྲགས་གཤེ་གཤེ་བཏང་། དབྱངས་ཅན་དཔལ་
སྐྲག་ནས་མགྱོགས་པོ་ནང་གི་ཕྱོགས་སུ་ལོག སྐྱིད་འཛོམས་
ལགས་ཀྱིས་ལམ་སེང་ཡར་ཕྱིན་ནས་ཁོ་གཉིས་ཀྱི་སྐད་ཆར་
ལྐོག་ཉན་བྱས་པས་ཡེ་ཤེས་ལགས་ལོ་གཉིས་ལྷ་སར་ཟབ་སྦྱོང་
དུ་འགྲོ་རྒྱུའི་གནས་ཚུལ་ཐོས་ཏེ་ཡིད་རབ་ ཏུ་དགའ་ནས་་་
་ ཨ 74 -



དངོས་གནས་དཀོན་མཆོག་གསུམ་ལ་བསླུ་བ་མི་འདུག་སྙམ།
དབྱངས་ཅན་དཔལ་གྱིས་ཞིང་འགྲམ་དུ་ཡོད་པའི་སྡོང་རྒན་
ཞིག་གི་འོག་ཏུ་ཡེ་ཤེས་ལགས་བསྒྲུགས་ཏེ་བསྡད། གང་ཙམ་
སོང་རྗེས་ཡེ་ཤེས་ལགས་མགོ་བོ་སྒུར་ཏེ་ལེ་ལོའི་གོམ་པས་རྫོང་
ཕྱོགས་སུ་བསྐྱོད་པ་མཐོང་། མོའི་སེམས་སུ་ད་ལྟ་རང་ཁོང་གི་
མདུན་ལ་རྒྱུགས་ནས་རང་གི་སེམས་ནང་ཡོད་པའི་སྡུག་་་་
བསྔལ་ཐམས་ཅད་ཤོད་རྒྱུ་བྱུང་ན་ཅི་མ་རུང་སྙམ། གློ་བུར་དུ་
རང་ལ་བརྩེ་བའི་མི་འདི་གཞན་ཡུལ་ལ་འགྲོ་བའི་དུས་སུ་ངས་
སྡུག་བསྔལ་གྱི་ཁུར་པོ་དེ་ཁོང་ལ་བཀལ་ན་ག་ནས་འགྲིག་སྙམ་
སྟེ་འགྲོ་མཚམས་བཞག་ནས་མིག་ཅེ་རེར་ཁོང་གི་ཕྱོགས་སུ་
བལྟས། སེམས་ནང་ནས་ཁོང་ལ་བགེགས་དབང་བར་ཆད་མི་
ཡོང་བའི་སྨོན་ལམ་བཏབས། ཡེ་ཤེས་ལགས་གཅིག་པུ་ཡངས་
བའི་ཞིང་ཐང་གྲོལ་ཏེ་རྒྱ་ལམ་ཐོག་ཕེབས་བཞིན་ཡོད་པ་དང་།
ཁོང་གི་གཞོན་ཤ་རྒྱས་པའི་ལུས་པོ་འདི་ཉིད་རིམ་བཞིན་ཇེ་
ཆུང་ཇེ་ཆུང་དུ་གྱུར་ཏེ་མཐར་རི་ཟུར་ཞིག་བསྒྲིབས་ནས་མི་
མངོན་པར་གྱུར། སྐབས་དེར་དབྱངས་ཅན་དཔལ་གྱིས་་་་་
སེམས་གཏིང་ནས་སྐྱོ་གདུང་གི་རྦ་རླབས་དྲག་པོ་ཞིག་འཕྱུར་
ཏེ་ཡིད་ལ་རང་གི་དགའ་བའི་མི་འདི་དེ་རིང་ནས་བྲལ་སོང་
སྙམ་པ་དང་མཆི་མའི་རྒྱུན་ནི་ཕྲེང་ཐག་ཆད་པའི་མུ་ཏིག་ལྟ་
བུ་ལྷུང་ལྷུང་བབས་ནས་ ཐིགས་པ་རེ་རེ་བཞིན་སྡོང་རྒན་་་་
- 75 ཁ



འགྲམ་གྱི་ས་ནག་པོ་དེའི་ནང་ཐིམས་སོ།
， བཞི།
པཱ་ཤེས་རབ་ལགས་ཀྱི་བུ་ཆུང་བ་འཇམ་དཔལ་དྲིན་རྡུ་
ནས་འབྱོར་བྱུང་ནས་པཱ་ཤེས་རབ་ལགས་ཀྱིས་ཨ་ཅག་་་་་་
དབྱངས་ ཅན་ལགས་སུ་ ཅ་ལག་བསྡོག་ཏུ་བཅུག་ནས་སྐྱིད་
འཛོམས་ལགས་སར་ཡོང་།
“ ངའི་བུ་འཇམ་དཔལ་ཁ་ས་དྲིན་རྡུ་ནས་འབྱོར་བྱུང་། །
འདིར་སྐྱིད་འཛོམས་ལགས་ལ་སྟོང་མིན་ཙམ་ཞིག་འབུལ་དུ་
བཅར་བ་ཡོང་བ་ཡིན། ”ཤེས་རབ་ལགས་ཀྱིས་ཚིག་མཚམས་
ཆད་པ་དང་རས་སྒྲིལ་དེ་ཅོག་ཙེའི་སྟེང་དུ་བཞག ཨ་ཅག་
སྐྱིད་འཛོམས་ལགས་ཀྱིས་རས་སྒྲིལ་དེར་ལྟ་ཙམ་བྱས་ནས་
“ཨ་ཙི། འདི་འདྲ་གནང་དགོས་དོན་མེད། ཨ་ལད་བཞུགས་
དང་”ཞེས་བཤད་དེ་གསོལ་ཇ་ཞུས། པཱ་ཤེས་རབས་ལགས་
ཀྱིས་“ཕྲུ་གུའི་འགྲོ་སྟངས་བཟོ་རྒྱུ་དེ་ངའི་སེམས་ནང་རྡོག་
ཁྲེས་ཆེན་པོ་འདུག་” སྐྱིད་འཛོམས་ལགས་ཀྱིས་རམ་འདེགས་
ཀྱི་ཚུལ་དུ་“ཐུགས་ཁག་མེད་” ཅེས་བཤད། པཱ་ཤེས་རབས་
ལགས་ཀྱིས་མུ་མཐུད་དེ་ “མ་གཞི་ངས་ཁ་སྔོན་བཀའ་མོལ་
རོབ་ཙམ་ཞུས་ཚར། ཡིན་ནའི་བུ་གཉིས་ནས་སུ་ལ་ཐུགས་
གཏན་འཁེལ་མིན་བཀའ་ལན་གསལ་པོ་བྱུང་ན་ཡག་པོ་ཞེ་
– 76



དྲགས་ཡོང་བ་འདུག་”ཅེས་བཤད་དེ་དགོད་འཚེར་འཚེར་
རང་སྐྱིད་འཛོམས་ལགས་ཀྱི་རྣམ་འགྱུར་ལ་ཅེ་རེར་བལྟས།
སྐྱིད་འཛོམས་ལགས་ཀྱི་འཛུམ་པའི་བཞིན་དེ་མནོ་བསམ་
བྱེད་པའི་རྣམ་འགྱུར་དུ་བཅོས་ཏེ་“ དགོངས་པ་རྩ་བ་ནས་མ་
འཚོམ་རོགས་གནང་། འདི་ངས་འཕར་བཅར་ནས་བཀའ་
ལན་ཞུ་རྩིས་ཡོད་ཀྱང་། ང་ཚོའི་པཱ་ལགས་ཕྱག་ལས་ཐུགས་
བྲེལ་ཆེ་སྟབས་བཀའ་མོལ་ཞུ་ཁོམ་མ་བྱུང་། ངས་ སང་་་་་་་་
གནངས་མ་འགྱངས་པར་བཀའ་ལན་འབུལ་བར་བཅར་་་
ཆོག”ཅེས་བཤད། པཱ་ཤེས་རབས་ལགས་ཀྱིས་“ཐུགས་ཁག་
མེད།ཐུགས་ཁག་མེད་”ཅེས་བཤད། ཡུད་ཙམ་སོང་རྗེས་ཁོང་
གིས་སྨིན་མ་བསྡུ་ཙམ་བྱས་ནས་ནན་གྱིས་ “འདི་དོན་ཆེན་
རེད་དཱ། ཨ་ཅག་སྐྱིད་འཛོམས་ལགས་ཀྱིས་འཕྱུགས་གནང་
དོགས་མེད། ཡིན་ནའི་ངས་དེ་རིང་ཞབས་སྐུལ་ཞུ་ཙམ་བྱེད་
པར་བཅར་བ་ཡིན། ”ཞེས་བཤད་དེ་“ད་ང་འགྲོ་གི་ཡིན་”
ཞེས་བཤད་ནས་ལངས་རྩིས་བྱས། ཨ་ ཅག་སྐྱིད་འཛོམས་་་་
ལགས་ཀྱིས་“ཏོག་ཙམ་བཞུགས་དང་” ཞེས་ཨུ་ཚུགས་བྱས་
ཀྱང་པཱ་ཤེས་རབ་ལགས་ཀྱིས་ “ད་ང་འགྲོ་གི་ཡིན་”ཞེས་་་
བཤད་དེ་ཕྱིར་ཐོན། སྒོ་ཁར་སླེབས་དུས་པཱ་ཤེས་རབ་ལགས་
ཀྱིས་ཁ་ཚུར་གཅུས་ནས་“ཉིན་ཤས་བུ་འཇམ་དཔལ་ནང་དུ་
སྡོད་མཁན་རེད། འདི་གར་ལྷན་རྒྱས་ཕར་ཚུར་ཕེབས་དགོས་
- 77 -



བྱུང་ན་གསུང་རྐྱང་གནང་རོགས། ངས་ལམ་སེང་བུ་ཞབས་ཕྱི་
ཞུ་རུ་བཏང་ཆོག་” ཅེས་བཤད་དེ་ཕྱིར་བསྐྱོད། ཨ་ཅག་སྐྱིད་
འཛོམས་ལགས་ཀྱིས་རྗེས་སུ་ཡང་ཡང་ཕེབས་རྒྱུའི་རེ་བ་ཞུས་
ནས་ནང་དུ་འཛུལ་ཏེ་གདན་སྟེང་དུ་བསྡད་ནས་པ་ལགས་
ཀྱིས་བཤད་པའི་སྔ་ཕྱིའི་སྐད་ཆར་བསམ་བློ་གཏོང་སྐབས་ངོ་
མ་དོན་འདི་ཐག་གཅོད་རན་འདུག ཁོང་གི་བུ་ཆུང་བ་འཇམ་
དཔལ་ཞེས་པ་དེ་བུ་རྒན་པ་ལས་ག་ནས་བལྟས་ཀྱང་དྲག་པ་
འདུག ཁོས་རླངས་འཁོར་བཏང་སྟེ་ཟླ་རེའི་གླ་ཕོག་མཐོ་པོ་
ཡོད་པ་ཤོད་མི་དགོས་པའི་ཐོག་ལ་ཞར་ཞོར་དུ་མེ་ཤིང་སོགས་
ཁྱིམ་ལ་དགོས་རིགས་དབོར་བ་དང་། དེ་ལས་གལ་ཆེ་བ་ཞིག་
ལ་རྗེས་སུ་ཁང་པ་གསར་རྒྱག་བྱེད་སྐབས་རླངས་འཁོར་ཞིག་
བྱུང་ན་ཕྱིའི་མི་ལ་ངོམ་རྒྱུ་དང་ནང་གི་དོན་འགྲིག་རྒྱུ་དཔེ་མི་
སྲིད་པ་ཞིག་ཡོང་བ་འདུག་སྙམ་བཞིན་ཁོང་གི་སེམས་པ་ཁབ་
ལེན་རྡོ་ཡིས་ལྕགས་ཕྱེ་འཐེན་པ་ལྟར་བུ་འཇམ་དཔལ་ཕྱོགས་
སུ་འཁོར། ཡིན་ནའང་དོན་འདི་མཁས་མཆོག་ལགས་སུ་་་་
བཤད་ན་ཕལ་ཆེར་མོས་མཐུན་གནང་བ་དཀའ། བུ་མོར་
བཤད་ན་ཁོང་ཁྲོའི་རྒྱུ་ལས་གཞན་ཅི། ཁོ་ཚོའི་བསམ་བློར་
བསྟུན་གྱིན་བསྡད་ན་བྱ་བ་གང་ཡང་བསྒྲུབ་ཐུབ་ཀྱི་མ་རེད།
ད་ནི་དཀོན་མཆོག་གི་ལམ་སྟོན་མཛད་པའི་བྱ་བ་བཟང་པོ་
འདི་རང་དགར་བཞག་ན་མི་འགྲིག ངས་ཐབས་ཤེས་ཡོདཆུ་
– 78 -



བཏོན་ནས་བྱ་བ་བཟང་པོ་འདི་བསྒྲུབ་པ་བྱ་རྒྱུ་ཡིན་སྙམ་སྟེ་
ཡིད་ལ་དམ་བཅའ་བརྟན་པོ་ཞིག་བཀོད་དོ། །
དགོང་མོ་མཁས་མཆོག་ལགས་གཟིམ་ཁང་དུ་ཕེབས་
པ་དང༌། ཨ་ཅག་སྐྱིད་འཛོམས་ལགས་ཀྱིས་རས་འགྲིལ་ཁོང་
གི་མདུན་དུ་ཁ་བཤིགས་ནས་“འདི་པཱ་ཤེས་རབ་ལགས་ཀྱིས་
བསྐྱལ་བར་ཕེབས་བྱུང་” ཞེས་བཤད་དེ་ཀྲང་མན་བར་་་་་་
འཚང་གི་སྟོད་ཐུང་ཇ་ཁུ་མདོག་དེ་མཁས་མཆོག་ལགས་ཀྱི་
འགྲམ་དུ་བཞག་ནས་“འདི་གཅིག་བཞེས་དང་། ངས་ག་འདྲ་
འདུག་བལྟས་གོ་” ཞེས་ཤོད་བཞིན་རས་འགྲིལ་ནང་ནས་་་
འགོ་སྣམ་སྔོ་ནག་གི་ལྷམ་དེ་ཚུར་བླངས། མཁས་མཆོག་ལགས་
ཡ་མཚན་སྐྱེ་བཞིན་ “ཁོ་ཚོས་ང་ཚོར་འདི་འདྲ་སྐྱེལ་དགོས་
དོན་གང་ཡིན་ནམ” ཞེས་དྲིས་པར་ཨ་ཅག་སྐྱིད་འཛོམས་
ལགས་ཀྱིས་འཛུམ་དམུལ་དམུལ་ངང་ “ཁྱེད་རང་དངོས་་་་
གནས་མགོ་རུལ་བ་སྣ་བས་མ་ཚོར་མཁན་ཞིག་རང་རེད་་་་
འདུག་” ཅེས་བཤད་པས་མཁས་ཆོག་ལགས་ཡུད་ཙམ་སྤྱན་
ཧུ་རེར་བཞུགས། ཨ་ ཅག་སྐྱིད་འཛོམས་ལགས་ཀྱིས་ “ཁྱེད་
རིང་ནི་ཕྱག་ལས་ཁོ་ན་མ་གཏོགས་བསམ་རྒྱུ་མེད་མཁན་མི་
ཞིག་སོང་སྟབས་བུ་མོའི་འགྲོ་སྟངས་ཐད་ང་ལ་སེམས་ཁྲལ་
ཆེན་པོ་འདུག དེར་བརྟེན་ངས་དོན་འདི་པཱ་ཤེས་རབ་ལགས་
ལཾ་བཀའ་མོལ་ཞུས་ནས་ཁོང་ཚོའི་བུ་གཅིག་རང་རེའི་བུ་མོའི་
- 79



མག་པར་སྟེར་རྒྱུའི་སྐད་ཆ་བྱས་པ་ཡིན་”ཞེས་བཤད། མཁས་
མཆོག་ལགས་ཀྱི་བསམ་པར་སྐྱེས་དམན་འདིས་ང་ལ་བསམ་
བློ་གཏོང་རྒྱུའི་ཡུལ་ཙམ་ཡང་བཞག་མི་འདུག་ལ་ལྷག་པར་བུ་
མོར་དྲིས་ཡོད་མེད་མི་ཤེས་སྙམ་སྟེ་“བུ་མོས་འདོད་པ་བྱེད་ཀྱི་
འདུག་གམ་” ཞེས་དྲིས་པས་ ཨ་ ཅག་སྐྱིད་འཛོམས་ལགས་་་
ཀྱིས་“ལོ་ཆུང་འདི་ཚོས་འཇིག་རྟེན་གྱི་ཕུགས་དོན་ག་ལ་ཤེས།
ཁྱེད་ཀྱིས་རྒྱུན་གཏན་ཚང་མར་སེམས་བཟང་གནང་བའི་་་
སྟབས་ཀྱིས་ང་རང་ཚོར་དཀོན་མཆོག་གིས་ལམ་བཟང་པོ་
འདི་འདྲ་ཞིག་སྟོན་གནང་བ་རེད།”ཅེས་བཤད། མཁས་་་
མཆོག་ལགས་དོན་འདིར་ཞིབ་མོའི་བློ་ཡིས་དཔྱད་ཁོམ་མ་
བྱུང་བར་ཁོང་གིས་“ཁྱེད་ཀྱིས་གསུངས་པ་དེ་རང་རེད། ཡིན་
ནའང་བུ་མོའི་ཚེ་གང་གི་བྱ་བ་གལ་ཆེན་འདི་འཚབ་འཚུབ་
ངང་ཐག་བཅད་ན་འཚམ་པོ་རང་ཨེ་ཡོད། ”ཅེས་བཤད་པར་
སྐྱིད་འཛོམས་ལགས་ཀྱིས་“འོ་ན་ཁྱེད་ཀྱིས་གསུངས་དང་། ག་
འདྲ་བྱས་ན་དགའ་གི་རེད་དམ། གང་ལྟར་འཇིག་རྟེན་ལྟོ་
གོས་གཏམ་གསུམ་རེད། ཨ་མས་རང་གི་འཇིག་རྟེན་ཉམས་
མྱོང་ལ་བརྟེན་ཏེ་བསམ་བློ་གཏང་བ་དེ་མ་འགྲིག་པ་ག་རེ་
འདུག་”ཅེས་བཤད་དེ་བཞིན་ལ་ཁྲོ་བའི་རྣམ་པ་ཤར། མཁས་
མཆོག་ལགས་ཀྱིས་མུ་མཐུད་རྩོད་པ་བྱས་ན་ཕན་ཐོགས་མེད་
པ་མཁྱེན་ཏེ་ངག་དལ་པོས་“ངས་བྱས་ན་སྔོན་ལ་ལྷ་བླ་མར་
- 80 -



གསུང་རྟགས་ཤིག་ཞུས་ན་བསམ་གྱིས་” ཞེས་བཤད་འཕྲུལ་
ཚཅག་སྐྱིད་འཛོམས་ལགས་ཀྱིས་སྐད་ཤུགས་ཆེན་པོས་་་་་
ངའི་སེམས་ལའང་ད་ག་བསམ་བྱུང་། འོ་ན་གསུང་རྟགས་
ཚེ་གང་ཕེབས་པ་དེ་ལ་གཏན་འཁེལ་བྱས་ན་མ་རེད་པས་”
ཞེས་བཤད་པར་མཁས་མཆོག་ལགས་ཀྱིས་ཡོངས་སུ་མོས་་་་
མཐུན་བྱས།
ཉིན་གཉིས་པར་ཨ་ཅོག་སྐྱིད་འཛོམས་ལགས་ཞབས་
སྐོར་ནས་ཚུར་འཁོར་རྗེས་བུ་མོ་དབྱངས་ཅན་དཔལ་མདུན་
དུ་སྐོང་སྟེ་བྱ་སྤུའི་བར་འཚང་ཅན་གྱི་སྟོད་ཐུང་ལྗང་གུ་དེ་
བསྟན་ནས་“བུ་མོ། པཱ་ཤེས་རབ་ལགས་ཀྱི་བུ་འཇམ་དཔལ་
ལགས་ཉེ་ཆར་དྲིན་རྡུ་ནས་ཚུར་འཁོར་ཏེ་བུ་མོ་རང་ལ་སྟོད་
ཐུང་འདི་ཉོས་ནས་བསྐྱལ་བར་ཕེབས་བྱུང་”ཞེས་བཤད་དེ་
བུ་མོའི་རྣམ་འགྱུར་ལ་ཞིབ་པར་བལྟས། བུ་མོས་སྐད་ཆའི་གོ་
དོན་ལམ་སེང་རྟོགས་ཏེ་བཞིན་ནས་དགའ་བའི་རྣམ་པ་སྤུ་
ཙམ་མེད་ཅིང་། ཐ་ན་སྟོད་ཐུང་ལ་ལྟ་ཙམ་ཡང་མ་བྱས། ཁོང་
གིས་“བུ་མོ་ལྟོས་དང༌། སྟོད་ཐུང་གི་ཁུག་མའི་ནང་ད་དུང་དྲི་
ཞིམ་ཡི་ཙི་དང་། ཤ་གསོས་ཆུ་དྲི་ཞིམ་ ཅན་བཅས་བླུགས་་་་
འདུག ཁོང་གིས་རང་ལ་ཐུགས་འཁུར་འདི་འདྲ་གནང་་་་
འདུག་”ཅེས་ཨ་མའི་སྐད་ཆ་དེ་ཚོ་བུ་མོའི་སྙིང་ལ་མདའ་མོ་
ཐོག་པ་དང༌། རྣ་བར་མི་སྙན་པའི་ཙེར་སྒྲ་སྒྲོག་པ་ལྟ་བུས་བློ་
- 81 ག



ཕམ་དང་། བསུན་སྣང་དུས་ཅིག་ ཏུ་བསྐྱེད་ནས་མུ་མཐུད་
ཉན་འདོད་མེད་པར་ལན་དུ་“བུ་མོ་ང་ནི་སྔོན་ཆད་ཅ་ལག་
འདི་འདྲ་བེད་སྤྱོད་བྱེད་མྱོང་མེད། ཕྱིན་ཆད་ཀྱང་ཅ་ལག་དེ་
ཚོ་བེད་སྤྱོད་བཏང་བསམས་པ་རྩ་བ་ནས་མེད། དེ་དག་ལམ་
སེང་ཕར་བསྐྱལ་རོགས་གནང་” ཞེས་བཤད། ཨ་ཅག་སྐྱིད་
འཛོམས་ལགས་ཁྲོས་ཏེ་ “ངོ་ཚ་རྒྱུ་མེད་པའི་བུ་མོ་ཁྱོད་
......”ཅེས་གཤེ་གཤེ་བཏང་འགོ་ཚུགས་མ་ཐག་ལམ་སེང་
རང་སེམས་རང་གིས་མནན་ཏེ་ཡུད་ཙམ་གཏམ་མ་སྨྲས། ཡུད་
ཙམ་ནས་“བུ་མོ། འཇིག་རྟེན་ལྟོ་གོས་ཀྱི་ལམ་སྲང་དོག་པོ་
འདི་རང་གིས་བསམས་པ་ནང་བཞིན་ལས་སླ་པོ་ཡོག་མ་རེད།
བུ་མོ་རང་ཕྱིན་འབྱུང་ལྟོ་གོས་ཀྱིས་གཉའ་མནན་ནས་མགོ་བོ་
བཏེགས་མི་ཐུབ་པའི་མི་ཚེ་ཞིག་བསྐྱལ་རྒྱུ་ཡིན་པ་ཨ་མ་ངས་
ཤེས་བཞིན་དུ་ལམ་ནོར་དུ་འགྲོ་རུ་ག་ནས་བཅུག་ཕོད། དེ་
འདྲ་སོང་ཙང་ཕ་མས་བསྟན་པའི་ལམ་བུ་འདི་རང་བཀའ་
དྲིན་ཆེ་གི་རེད། རང་བསམ་བློ་ཡག་པོ་ཐོངས་” ཞེས་ངག་
ཤིན་ཏུ་དལ་པོའི་སྒོ་ནས་བསླབ་བྱ་བྱས་པ་ཙམ་ལས་བུ་མོའི་
སེམས་གཏིང་གི་བསམ་ཚུལ་དྲི་འདོད་མེད་ལ་དྲི་རྩིས་ཀྱང་མ་
བྱས། ངང་རྒྱུད་རིང་ཞིང་ངག་འཇམ་པའི་སྐྱེད་མའི་གཏམ་
བཤད་དེས་བུ་མོའི་ཡིད་དུ་བཞད་ལ་ཁད་པའི་ཕུགས་བསམ་
གྱི་མེ་ཏོག་ངོ་མཚར་ཅན་འདི། སད་དང་སེར་བས་བཅོམས་
- 82 -



པ་ལྟ་བུར་གྱུར་ནས་རེ་བའི་འདབ་མ་རེ་རེ་བཞིན་ས་རུ་ལྷུང་
པ་ དུས་ཚོད་ནི་སྐད་ཅིག་ཙམ་ཡང་མི་སྡོད་པར་འདས་
འགྲོ་བ་ནི་དེ་ཁོ་ནའི་ཆོས་ཉིད་ཡིན་སྟབས་ཡུད་ཙམ་ཞིག་ལ་
ཉིན་ཤས་སོང་ཟིན་པས་པཱ་ཤེས་རབ་ལགས་སུ་བཀའ་ལན་
འབུལ་རྒྱུའི་དུས་ལ་གཏུགས་པ་མ་ཟད། ཨ་ཅག་སྐྱིད་འཛོམས་
ལགས་ཀྱི་འདྲེན་བྱེད་དུ་ཁ་སྔོན་པཱ་ལགས་ཀྱི་བཀའ་མོལ་དང་།
རྣམ་འགྱུར་འཁོར་ཏེ་སེམས་རྣལ་དུ་མ་བབས་པར་གྱུར་ནས་
ཁོང་གི་བསམ་པར་ཕ་དང་བུ་མོའི་གདོང་ལ་བལྟས་བསྡད་ན་
ང་ནང་གི་ཨ་མ་རྗེས་སུ་མི་ལ་གདོང་བསྟན་མ་ཤེས་པ་བཟོ་
ངེས་རེད། གྲུབ་ཐོབ་རིན་པོ་ཆེར་གསུང་རྟགས་ཞུས་ན་ཅི་
གསུང་མི་ཤེས། གལ་ཏེ་རང་གི་འདོད་དོན་ལྟར་མ་ཕེབས་ན་
བླ་མའི་བཀའ་བཅག་པར་འགྲོ་གི་རེད། དེ་ལས་གཉེན་སྒྲིག་
བྱས་ཟིན་ན་གཞོན་ནུ་ཕོ་མོའི་དགའ་རྩེད་ཀྱི་བདེ་བའི་རོས་
འདས་ཟིན་པའི་དུས་ཚོད་ནང་གཞན་ལ་བཅངས་པའི་བརྩེ་
དུང་རྣམས་སྟོན་གྱི་འདབ་ལོ་བཞིན་བསྐྱུར་ནས་རིམ་བཞིན་
བརྩེ་དུང་གི་མྱུ་གུ་གསར་པ་སྐྱེ་རྒྱུ་ཡིན་པ་འཇིག་རྟེན་ཆོས་
ཉིད་རེད་སྙམ་སྟེ་ལམ་སེང་གྱོན་པ་གཙང་མ་བརྗེས་ཏེ་ལག་ཏུ་
ཇ་ཆང་འཁྱེར་ནས་པཱ་ཤེས་རབ་ལགས་ཀྱི་ཁྱིམ་དུ་སོང་།
་པཱ་ཤེས་རབ་ལགས་བཟའ་ཚོས་སྣེ་ལེན་གཟབ་རྒྱས་་་
- 83 -



ཞུས་རྗེས་རིམ་བཞིན་གླེང་མོལ་གྱི་ཐོག་ཏུ་བབས། ཨ་ ཅག་
སྐྱིད་འཛོམས་ལགས་ཀྱིས་ “ང་ཚོ་མི་ཚང་གཉིས་ཀྱི་ཕྲུ་གུ་་་
གཉེན་སྒྲིག་བྱ་རྒྱུ་དེ་མ་བཅོས་ལྷུན་གྱིས་གྲུབ་པ་རང་རེད།
ངས་ང་ཚོའི་པཱ་ལགས་ལ་གོ་བསྡུར་ཞུས་ཏེ་ཐམས་ཅད་གཅིག་
མཐུན་གྱིས་བུ་ཆུང་བ་འཇམ་དཔལ་ལགས་མག་པར་བསུ་
རྒྱུར་གཏན་འཁེལ་བྱུང་སོང་” ཞེས་ཞུས་པས་པཱ་ཤེས་རབ་
ལགས་ཀྱི་ངོ་གདོང་ལ་དགའ་སྤྲོའི་རྣམ་པས་ཁེངས་བཞིན་
སེམས་དུ་ “ད་འགྲིག་སོང་། ངའི་བསམ་དོན་རྦད་དེ་གྲུབ་་
སོང་” སྙམ་སྟེ་སྨ་རར་བྱིལ་བྱིལ་བྱེད་བཞིན་འཛུམ་པའི་ངང་
“ ཨེམ་རྗེ་མཁས་མཆོག་ལགས་ཀྱི་ཐུགས་ལ་དེ་འདྲ་ཡོད་ན་ང་
ཚོས་འདི་ལ་མིན་ག་ནས་ཞུ་ཕོད། ད་ཡག་པོ་བྱུང་། ཕྲུ་གུ་འདི་
གཉིས་དངོས་གནས་བསོད་ནམས་ཅན་ཞིག་རེད་” ཅེས་་་་་
བཤད་དེ་ཁ་ཞེ་གཉིས་མེད་ཀྱིས་མོས་མཐུན་བྱས། ཨ་ཅག་
སྐྱིད་འཛོམས་ལགས་ཡར་ལངས་ཏེ་རང་གིས་འཁྱེར་བའི་་་
ཆང་བཏེགས་ནས་ཁོང་གཉིས་ལ་རྟེན་འབྲེལ་མཚོན་བྱེད་་་
གསུམ་སྒྲོན་མཉེས་དག་རེ་བཀྱགོས། དེ་ནས་ཁོང་གསུམ་པོ་
དགའ་དགའ་སྤྲོ་སྤྲོའི་ངང་ཇ་ཆང་ལ་རོལ་ཏེ་ཉིན་དེ་འདས་སོ།
ཤང་སྨན་བཅོས་ཁང་གི་སྒོ་འགྲམ་དུ་གྲལ་སྒྲིག་ནས་
སྡོད་མཁན་གྱི་ནད་པ་ཚོས་རང་རང་གི་འཁོས་བབས་ལ་་་
གཞིགས་པའི་སྒོ་ང་དང་། འབྲུ་འཁྱེར་ཏེ་མཁས་མཆོག་ལགས་
-- 84 -



ཀྱི་དྲུང་དུ་བཅར་ནས་“སྐུ་ཞབས་ཨེམ་རྗེ་ལགས། འདི་བཞེས་
རོགས་གནང་། ཁྱེད་ཀྱིས་ང་ཚོར་གནང་བའི་བཀའ་དྲིན་རྒྱུ་
རྨཚོ་ལྟ་བུ་ལ་ང་ཚོས་དྲིན་ལན་སྙིམ་པ་གང་འཇལ་བ་དེ་མི་
བཞེས་པ་རྩ་བ་ནས་མ་གནང་རོགས་” ཞེས་ཨུ་ཚུགས་ཀྱིས་
དེར་བཞག མཁས་མཆོག་ལགས་ཀྱི་བསམ་པར། ཨ་ཡ་མཚན།
དེ་རིང་ནད་པ་ཚོས་ཁ་ཆད་བྱས་པ་ལྟ་བུ་དུས་གཅིག་ཏུ་འབྲུ་
དང་སྒོ་ང་སྐྱེལ་བ་འདི་གང་ཡིན་ནམ་དགོངས་བཞིན་དུ་ཚང་
མའི་སྐྱེས་རྣམས་ཕར་འཁྱེར་རྒྱུའི་ནན་བཤད་ཡང་ཡང་་་་༌་
གནང་ཡང་ཁོང་ཚོས་“ཁྱེད་ཀྱི་སྲས་མོ་འཁྲུངས་ས་བསྐྱོན་
པར་འབྲུ་དང་སྒོ་ང་དགོས་ངེས་ལགས་པས་ང་ཚོས་སེམས་
པའི་མཚོན་བྱེད་དུ་འབུལ་བ་འདི་བཞེས་རོགས་གནང་”
ཞེས་ལྷག་བསམ་དག་པོས་བརྗོད་པའི་སྐབས་འདིར་ཨ་ཅག་
སྐྱིད་འཛོམས་ལགས་འདིར་འབྱོར་ནས་“ལྷན་རྒྱས་ཐུགས་རྗེ་
ཆེ། ངས་ཁྱེད་རྣམ་པར་རིན་གོང་འཇལ་རྩིས་ཞུ་གི་ཡིན་
ཞེས་བཤད་ཚེ་ཚང་མས་མགྲིན་གཅིག་ཏུ། “རིན་གོང་རྩ་བ་
ནས་ཞུ་གི་མིན་” ཞེས་བཤད་དེ་ཕྱིར་ལོག ཨ་ཅག་སྐྱིད་་་་་
འཛོམས་ལགས་ཀྱིས་ “ཐུགས་རྗེ་ཆེ། ཐུགས་རྗེ་ཆེ་” ཞེས་་་་་
གཅིག་མཇུག་གཉིས་མཐུད་ཀྱིས་བཤད་ནས་ཁོང་ཚོ་ཕྱིར་་་
སྐྱེལ་བྱས། དེ་རྗེས་མཁས་མཆོག་ལགས་ཀྱིས་བཞིན་རས་ནག་
པོ་བསྡུས་ཏེ་“སྐྱིད་འཛོམས་ལགས། ནད་པའི་ལག་ནས་དེ་
- 85 -



འདྲ་ལེན་ན་དཔེ་སྲིད་ཀྱི་མ་རེད་”ཅེས་བཤད་པར། ཨ་ཅག་
སྐྱིད་འཛོམས་ལགས་ཀྱིས་འབྲུ་དང་སྒོ་ང་བསྡུ་གསོག་རྒྱག་
བཞིན་དུ་“ ཕར་ཕན་ཚུར་ཕན་བྱེད་པ་འདི་འཇིག་རྟེན་ཀུན་
སྲིད་ཀུན་དར་རེད། བུ་མོའི་ཆང་སར་འབྲུ་འབེལ་འབེལ་ལྷུག་
ལྷུག་ཅིག་མེད་ན་མི་ཚང་ཆེན་པོ་དེར་ཁ་གཏད་གང་འདྲས་སེ་
གཅོག་ཐུབ་བམ་” ཞེས་བཤད། མཁས་མཆོག་ལགས་ཀྱིས་་
ལམ་སེང་“ གཞི་ནས་བུ་མོའི་འགྲོ་སྟངས་འདི་ག་འདྲ་བྱས་
སོང་”ཞེས་དོ་ནན་གྱིས་དྲིས་པར་“འདི་ཁྱེད་ཀྱིས་གསུང་པ་
ལྟར་ངས་ཐར་གླིང་དགོན་པའི་གྲུབ་ཐོབ་རིན་པོ་ཆེར་གསུང་
རྟགས་ཞུས་ཏེ་ཐག་བཅད་པ་ཡིན་” ཞེས་བཤད། སྨན་པ་་་
བགྲེས་སོང་མཁས་མཆོག་ལགས་དབུ་ལྕོག་ཙམ་བྱེད་པ་ལས་
རེ་ཞིག་སྨྲ་བ་མེད་པར་ལུས། གསོ་རིག་ལ་མཁས་པའི་བགྲེས་
སོང་འདི་ནི་སྨན་པའི་ལག་རྩལ་ཐད་གཡུ་ཐོག་ཡོན་ཏན་
མགོན་པོ་སླར་ཡང་བྱོན་པ་ལྟ་བུ་ཞིག་ཡོད་རུང་། འཇིག་རྟེན་
ལྟོ་གོས་ཀྱི་རྦ་རླབས་འཁྲུགས་པའི་ཆུ་ཀླུང་སྒྲོལ་དགོས་ན་་་་
ཉམས་མྱོང་ལྡན་པའི་མཉེན་དཔོན་སྐྱིད་འཛོམས་ལགས་ཀྱི་
གྲུར་ཞུགས་ནས་ཁོང་གིས་གང་འཁྲིད་དེར་བསྐྱོད་རྒྱུ་ལས་
ཐབས་གཞན་ཅི་ཡོད། དེ་ཡང་གནའ་མིའི་ཁ་རྒྱུན་ལས། “ ལ་
ཁར་ཇག་པ་དབང་ཆེ། ཆུ་ཁར་མཉན་དཔོན་དབང་ཆེ་”ཞེས་
པའི་ཁ་གཏམ་དེ་སྐབས་འདིར་བདེན་པའི་དབང་དུ་སོང་བ་
86 --



ཙ་ཉིད་སཨུ་ཝཙོ་ཤོདི་ཡོད་དམ། ：:ཀྱི ་ རྒྱུ ་ : ༌ ༌ ་ ཀ ཁ
་ཥཎཌཝུ་མོ་དབྱངས་ཅན་རཐཚམགྱོགས་པོ་གོ་ཉེན་སྒྲིག་བྱེ་
རྒྱུའགཏམ་དི་གཅིག་གིསོ་བཅུ་ལ་བཤད། བཅུས་བརྒྱ་ལ་ཁ་
ཞར་ན་ང་ཚོ་ཡོངས་ལ་ཁྱབ་སྒྲོགས་མོ་དབྱངས་འཛོམས་
མཛཀདསྐྱིད་གཉིས་ཀྱིས་དབྱངས་ཅན་དཔལ་ལ་དེ་འདྲ་
ཡིན་མིན་སྐད་ཆ་དྲིས་པས་དབྱངས་ཅན་དཔལ་གྱི་ཡིད་ལ་
རྣམཎཐསྔལ་ན་བུན་འ་ཁྲི་གས། འོན་ཀྱང་ཁོང་གཉིས་ལ་
Rཛུཚཔའི་རྣམ་འགྱུར་ལ་བཅོས་ཏེ་མགོ་བོ་སྒུར་རེར་བསྡད་
རྒྱུ་ཆ་རྩ་ཆེན་གང་ཡང་ཁབཏབས། ཁོང་གཉིས་པོས་ཀྱང་མུ་
མཐུད་ཡོད་ཚ་འདྲི་མི་ཕོད། དབྱངས་ཅན་དཔལ་ཁྱིམ་དུ་ལོག་
མ་ཡིད་གདུང་བས་མནར་ཏེ་རང་གི་སྐྱེད་མར་“ཨ་མས་
ལགས། ང་ཆང་ས་བརྒྱབ་ཀྱི་མིན། ང་ཚེ་གང་ཁྱེད་ཕ་མ་གཉིས་
གི་ཞབས་ཕྱི་ཞུས་ཏེ་སྡོད་ཀྱི་ཡིན་”ཞེས་བཤད་པར་ཨ་ཅག་
སྐྱིད་འཛོམས་ལགས་ཀྱིས་ཁྲེལ་དགོད་དང་བཅས་ཏེ་“ཁྱོད་
ང་ལ་མགོ་སྐོར་མ་གཏོང་། ཨེམ་རྗེ་ཡེ་ཤེས་ཁོའི་མདུན་ལམ་
དགུའི་རྒྱུ་དང༌། ངུ་རྒྱུ། རྒྱལ་རྒྱུ་སོགས་ཚང་མ་ཤེས་མཁན་གྱི་
བུ་མོ་ཁྱོད་ཀྱི་ཁ་ནས་སྐད་ཆ་དེ་འདྲ་ཤོད་པ་ལ་ཡིད་ཆེས་བྱེད་
མཁན་སྨྱོན་པ་རང་རེད་”ཅེས་བཤད་པ་དང་། དབྱངས་ཅན་
ཛཕལ་གྱིས་མིག་ནས་མཆི་མ་ལྷུང་བཞིན་པུས་མོ་ས་་་་་
བཙུགས་ཏེ། “ཨ་མ་ལགས། ངའི་མི་ཚེ་འདིར་ཁྱེད་ལ་རེ་བ་
- 87 -



གཅིག་རང་ལས་ཞུ་རྒྱུ་མེད། དེ་ནི་བུ་མོའི་ཚེ་གང་གི་གཏན་
གྲོགས་དེ་བུ་མོ་ང་རང་གི་བློ་རུ་བབས་པ་དེ་རང་ལ་བཞག་
རོགས་གནང་” ཞེས་ཞུ་བ་ནན་པོ་བྱས་པས་ཨ་ཅག་སྐྱིད་་
འཛོམས་ལགས་ཀྱིས་ཁྲོ་མིག་འབུར་ཚུགས་སུ་བལྟས་ནས་་་
“རིན་ཆེན་གླིང་གྲོང་ཚོ་འདིའི་ནང་གི་གཞོན་ནུ་མ་རབས་ཐ་
ཤལ་རེ་ཟུང་མ་གཏོགས་དེ་བྱིངས་ཕ་མའི་བཀའ་ལས་འགལ་
མཁན་སུ་འདུག པཱ་ཤེས་རབ་ལགས་ཀྱི་བུ་ཆུང་བ་འཇམ་་
དཔལ་ལགས་ཕྲ་རྒྱས་བཟང་ལ་ཁྱིམ་ཚང་འབྱོར་པ་ལྡན་པ།
ཕ་འཛོམས་མ་འཛོམས། ཡ་རབས་ཚུལ་ལྡན། དམན་ཆུང་བུ་
མོ་རྣམས་ཀྱི་སེམས་པ་ཤོར་ཡུལ། འདི་དང་གཉེན་སྒྲིག་བྱས་
ན་མི་འཚམས་པ་ག་རེ་འདུག་”ཅེས་བཤད་དེ་བུ་མོའི་གཏམ་
ལན་མ་སྒུག་པར་ལམ་སེང་ཕྱིར་ཐོན། དབྱངས་ཅན་དཔལ་
སེམས་པ་རབ་ཏུ་སྐྱོ་ནས་ཡང་ཐོག་ཏུ་འཛེགས་ཏེ་ཁ་རྫོང་གི་
ཕྱོགས་སུ་བལྟས་ནས་བསྡད་པས་མིག་ལམ་དུ་འཁོར་བ་འདི་
ལྟར། ནམ་མཁའི་ཁམས་ཐམས་ཅད་ཐལ་རྡུལ་གྱིས་ཁེངས་
ཤིང་ཉི་འོད་ས་གཞིར་འཕྲོས་པ་ཙམ་མ་གཏོགས་དེ་ཡི་དྲོ་སྐྱིད་
ཚང་མ་རླུང་བུས་འཁྱེར། ཡང་ཤིང་སྐྱ་ཐིང་ངེར་གནས་པའི་
ཞིང་ཐང་སྟེང་རླུང་འཁོར་གཅིག་རྗེས་གཉིས་མཐུད་ཀྱིས་ས་
ལངས་པ་དེ་ནི་མ་རུང་འདོན་འདྲེས་བྲོ་གར་འཁྲབ་པ་དབ
འདྲ། ཨ་ཙི། མི་འདོད་རླུང་བུས་འདེད་པའི་སྤྲིན་དཀར་གྱི་
- 88 -



རྣག་པོ། ཁྱོད་ལ་སྐད་ཅིག་ཙམ་ཡང་སྡོད་པའི་རང་དབང་
མེད་པ་དེ་མཐོང་དུས་ལས་ངན་བུ་མོ་བདག་དང་ཁྱད་ཅི་ཡོད།
བདག་གི་སྙིང་དང་འདྲ་བའི་གཞོན་ནུ་ཡེ་ཤེས་ལགས་བུ་མོ་
ངས་ཁྱེད་ལ་བཅངས་པའི་ལྷག་བསམ་དར་དཀར་ལྟ་བུའི་
མཛའ་གཅུགས་ཀྱི་མྱུ་གུ་འདི་ཉིད་རེ་ཞིག་སད་སེར་གྱིས་་་་
བཅོམ་པར་ཉེ་བས་ང་ནི་གདུང་བས་གཟིར་ཏེ་སྙིང་དུམ་བུར་
གྱུར་བའི་གནས་སྐབས་འདི་ཉིད་ཁྱེད་ཀྱིས་མཁྱེན་ལགས་་་་
སམ། བསམ་བཞིན་བསམ་བཞིན་མཆི་མའི་ཐིགས་ཕྲེང་་་་་
དབང་མེད་ལྷུང་སྟེ་བཞིན་རས་བརླན་པར་བྱས། རྟ་བདུན་
དབང་པོ་དལ་གྱིས་ནུབ་རིའི་རྩེ་མོར་བྱོན། བསིལ་བསིལ་རླུང་
བུ་ལྡང་བས་གཞོན་ནུ་མ་འདི་ཉིད་གཞི་ནས་གཉིད་སད་པ་
ལྟར་དངངས་འདར་ཞིག་ཤོར། སྐབས་འདིར་མུན་པའི་ཡོལ་
བས་འཛིན་མའི་བཞིན་རས་འགེབས་པའི་སྟ་གོན་ལ་ཞུགས་
པས་གཞོན་ནུ་མ་འདི་ཡང་ཐོག་ནས་མར་བབས་ཏེ་འཆར་
ཅན་གྱི་ཐབ་ལས་ལས་བྲེལ།།
དེ་ནུབ་མར་ཉལ་རྗེས་སྔ་ཕྱིའི་བྱ་བ་མང་པོ་ཞིག་བློ་རུ་
འཁོར། མིག་སྔའི་གནས་ཚུལ་ལ་བསམ་བློ་གཏོང་སྐབས་ད་ནི་
འཇིག་རྟེན་འདིར་བསྡད་ཀྱང་སྙིང་པོ་མི་འདུག དེ་ལས་་་་
...... སྙམ་བཞིན་དབུགས་རིང་འབྱིན། ཡང་ཁོ་མོའི་སྙིང་གི་
ཆ་ཤས་སུ་གྱུར་པའི་ཡེ་ཤེས་ལགས་ཀྱི་བཞིན་རས་ཡིད་ལ་་
- 89
-



འཁོར་ཏེ་ད་ནི་ཁྱིམ་འདི་དོར་ནས་ཁོང་གི་རྗེས་སུ་འབྲངས་ན་
སྙམ་བཞིན་པའི་སྐབས་དེར་མིག་ལམ་དུ་དབུ་སྐྲ་སྐྱ་ཕྱེད་སྔོ་
ཕྱེད། བྱམས་བརྩེའི་བཞིན་ལ་ཁྲོ་བའི་གདངས་སྐད་ཅིག་ཙམ་
ཡང་རིགས་རྒྱུ་མེད་པའི་དྲིན་ཆེན་པཱ་ལགས་ཀྱི་འཛུམ་པའི་
བཞིན། འཇམ་པའི་ངག བརྩེ་བའི་ཐུགས་བཅས་འཁོར་ཏེ་ཨ་
ཙི། རིང་ནས་བརྩེ་བས་བསྐྱངས་པའི་དྲིན་ཆེན་པཱ་ལགས་ཀྱི་
སྤྱན་ལམ་དུ་བུ་མོ་ང་འཇའ་ཡལ་བ་ལྟར་མེད་པར་གྱུར་ན་
ཁོང་གི་སྙིང་གས་རྒྱུ་ཉག་ཅིག་རེད། ངས་ཁོང་ལ་དྲིན་ལན་
ལོག་འཇལ་བྱས་ན་ག་ནས་འགྲིག་སྙམ་ནས་བློ་སོམ་ཉིའི་དྲ་
བར་ཚུད་......་
ཀྱེ་མ་ཀྱི་ཧུད། མི་མངོན་པའི་སྙིང་ཞེན་གྱི་འཆིང་ཐག་
འདིས་ཉམ་ཆུང་སེམས་བཟང་ཅན་གྱི་ཕྲ་རྒྱས་འདིའི་རང་
དབང་མཛའ་གཅུགས་ཀྱི་དཔལ་ལ་ཕྱོགས་པའི་གཤོག་ཟུང་
གི་མཐུ་ནུས་མ་ལུས་བསྡམས་བཀྱིག་བྱས། ད་ནི་སྡུག་བསྔལ་
གྱི་ཁུང་བུར་ཚུད་དེ་ཉལ་བའི་གཉིད་དང་བྲལ། མཆི་མས་
སྔས་ཀྱང་བརླན། ཡིད་ནི་རྦ་རླབས་འཁྲུག་པའི་གཙང་ཆུ་ལྟར་
སྐད་ཅིག་ལྷོད་པའི་སྐབས་དང་བྲལ་ནས་མཚན་མོ་རིང་པོ་
འདི་འདས་སོ།
མི་ཚང་གཉིས་པོས་བྲེལ་འཚུབ་ཀྱིས་གྲ་སྒྲིག་བྱས་་་་་་
མཐར་གཉེན་སྒྲིག་མཛད་སྒོའི་སྟ་གོན་བྱ་བ་ཡོངས་སུ་གྲུབ་
- 90 -



ནས་གཟའ་སྐར་འཕྲོད་སྦྱོར་དགེ་བའི་ཉིན་མཁས་མཆོག་་་་
ལགས་ཁྱིམ་ཚང་གི་ཡང་སྟེང་དུ་བུ་བུ་མོ་གཉིས་ཀྱི་ལོ་ཁམས་
དང་མཐུན་པའི་ཁ་བཏགས་སྒྲོགས་པའི་དར་ལྕོག་བཙུགས།
ཁྱིམ་གྱི་ཕྱི་སྒོའི་ཡ་ཐོད་དུ་ཁ་བཏགས་དཔྱང་། མདུན་དུ་བཀྲ་
ཤིས་ཀྱི་མཚན་མ་ལྡན་པའི་ནོར་བུ་མེ་འབར་ལ་མཐའ་རིས་
གསུམ་ལྡན་གྱི་དཀར་ཐིག་བརྒྱབས། སྟེང་ཤོད་བར་གསུམ་
གད་བདར་གཙང་ཞིང་། ཡང་སྟེང་ནས་དྲི་ཞིམ་བསང་གི་དུ་
བ་ནམ་མཁར་བསྙེགས། ཁྱིམ་ཚང་འདིའི་སྟེང་ཤོད་བར་་་་་
གསུམ་དུ་བཀྲ་ཤིས་རྟེན་འབྲེལ་གྱི་རྣམ་པས་ཡོངས་སུ་ཁེངས་
ཚོམས་ཆེན་གྱི་ཆ་སྒམ་སྟེང་སྐུ་ཡི་རྟེན་སྐུ་རྒྱུ་སྨན་འདམ་
ལས་གྲུབ་པའི་སྟོན་པ་གཙོ་འཁོར་གསུམ་བརྐོས་དཀྲོལ་གྱིས་
མཛེས་པར་བྱས་པའི་ཆོས་གཞོང་ནང་བཞུགས་སུ་གསོལ་་་་
བའི་གཞོགས་ཀྱི་གྱང་ལྡེབས་སུ་གསོ་བ་རིག་པའི་བླ་བརྒྱུད་ཀྱི་
ཞལ་ཐང་བཀྲམས། ཐུགས་ཀྱི་རྟེན་དུ་རྒྱུ་གསེར་ཟངས་ལས་
གྲུབ་པའི་ལྷ་བབས་མཆོད་རྟེན་ཁྲུ་གང་གི་སྐུ་ཚད་རྫོགས་པ་ལ་
གཟིའུ་ལྷ་ཁང་གི་མཐའ་རྒྱན་དང༌། བུམ་པའི་ཁོར་མོ་ཡུག་གི་
དྲ་བ་དྲ་ཕྱེད། སེང་ཁྲིའི་ཟུར་རྒྱན་དང་། སེང་གེ་སོགས་གསེར་
སྦྱང་བརྡུངས་མར་འབུར་ཚགས་ཀྱིས་ཁེངས་པ་ལ་རིན་པོ་ཆེ་
གཡུ་དང་། བྱུ་རུ། མུ་ཏིག གཟི་བཅས་ཀྱི་ཕྲ་རྒྱན་གྱིས་མཛེས་
- 91 -



པར་སྤྲས་པ། ཐུགས་ཀྱི་རྟེན་དུ་མདོ་ཐར་པ་ཆེན་པོའི་གླེག་
བམ་དང་། སྨོན་གཞུང་རྒྱུད་བཞི། བཻ་ཌཱུརྱ་སྔོན་པོ། རྩིས་་་་་
གཞུང་བཻ་དཀར་དང་། གཡའ་སེལ་མ་ལ་སོགས་པ་པོ་ཏི་་་༌་
རྣམས་ཕྱི་སྒྲིལ་མཛོད་གོས་སེར་པོ་སྒྲོན་པ་བཅས་ཀྱི་སྤྱན་སྔར་
ཁང་ཤིའི་ཁྲི་བཞུགས་སྐབས་ཀྱི་དཀར་ཡོལ་ཡུ་རིང་ནང་སྨན་
རྒྱུའི་གྲས། འབྲས་བུ་གསུམ་དང༌། ཙན་དན་དཀར་དམར། པི་
པི་ལིང་སོགས་ཀྱི་བྱུར་བུར་གཏམས་པའི་གཙོས་མཆོད་སྤྲིན་
སྣ་ལྔ་ཚར་དུ་དངར་བ་འབུལ་བཤམས་བྱས་པ་བཅས་རྒྱལ་
བའི་སྐུ་གསུང་ཐུགས་ཀྱི་རྟེན་ལེགས་པར་བཤམས་པའི་ཁོར་
ཡུག་ཏུ་གཡང་འཆར་གྱི་རྩིས་འབྲས་ལྟར་བུ་དང་བུ་མོ་གཉིས་
ཀྱི་བཞུགས་གདན་ཤར་ལྷོའི་མཚམས་སུ་གཏད་པ་ལ་གདན་
སྟེང་དུ་བརྟན་ཅིང་འགྱུར་བ་མེད་པ་མཚོན་བྱེད་གྲོའི་གཡུང་
དྲུང་བྲིས་པའི་སྟེང་དུ་གོས་ཁ་བརྒྱབས་ཤིང་། མདུན་དུ་་་ལས་
བརྐོས་དཀྲོལ་ཅན་གྱི་ཁྲི་ཅོག་སྟེང་ཕོ་དཀར་སེར་ཁྲ་དང་། མོ་
དཀར་སྔོ་ཁྲ་བཅས་བུ་དང་བུ་མོ་གཉིས་ཀྱི་ལོ་ཁམས་ས་དང་
ཆུའི་ཁ་དོག་མཚུངས་ པ་ལ་རིན་ཆེན་གཉིས་པའི་སྟེགས་་༌་
ཁེབས་གཅོད་གསེར་ཚགས་ཅན་རང་འགྲིགས་བཅས་དང།
གཞོགས་སུ་ཡབ་ཡུམ་སོགས་བཞུགས་ཡུལ་གྱི་གདན་བཤམས་
པ་ལ་ཁ་གདན་བྱ་འབྲུག་ཁ་སྤྲོད་ཁྲ་ལྷམ་མེར་བཏིངས། ད་
དུང་གཟིམ་སྦུག་སོགས་སུ་གདན་གསར་བརྒྱབས་ཤིང་། ཕྱིའི་
- 92



སྐུ་ཕེབས་ཀྱི་སྟེང་ནས་ ཧ་ ཅང་ཆེ་བའི་བྱ་གཡབ་བརྒྱབས།
ཁྱིམ་མཚེས་ཚེ་རིང་ལགས་ཀྱི་གཟིམ་ཁང་གསར་པ་ཁང་མིག་
མང་བ་དེ་ཧྲིལ་བུ་གཡར་ནས་མདོ་སྦུག་ཀུན་ཏུ་གདན་གསར་
བརྒྱབས་པ་བཅས་ཕྱོགས་གང་ས་ནས་འཐུས་སྒོ་ཡོངས་སུ་
ཚང་བར་བྱས། སྟག་གི་ཕྱི་ཆར་བསུ་སྐྱེལ་གྱིས་བསྐོར་བའི་
དབུས་སུ་མག་པ་གཟིམ་ཁང་ནས་ཐོན་ཏེ་ཡོས་ཀྱི་སྔ་ཆར་རྟེན་
་འབྲེལ་གྱི་མཛད་སྒོ་དབུ་འཚུགས། ཐོག་མར་དབང་པོ་སྐྱོན་
མེད་དང་། ཕ་འཛོམས་མ་འཛོམས་ཡིན་པའི་གཞོན་ནུ་མ་་
ཞིག་གིས་ཕྱེ་མར་ཆང་ཕུད། གྲོ་འབྲས་གསོལ་ཇ་བཅས་རིམ་
བཞིན་བཏེགས་རྗེས་མག་པའི་གཟིམ་ཁང་ཕྱོགས་ནས་གཅེན་
པོ་བགྲེས་པས་སྟོན་པའི་སྐུ་བརྙན་ལ་མཇལ་དར་འབུལ་རྗེས་
རིམ་བཞིན་བཞུགས་གྲལ་ལ་མཇལ་དར་བཏང་། དེ་རྗེས་་་་
མནའ་མའི་གཟིམ་ཁང་གི་སྐུ་ཚབ་ཨ་ ཅག་སྐྱིད་འཛོམས་་་་་
ལགས་ཀྱི་སྐུ་མཆེད་པད་མ་ལགས་ནས་མཇལ་དར་བསྒྲོན་
རྗེས་རིམ་པས་ཕྱོགས་གཉིས་ཀྱི་བློ་དཀར་རྣམས་ནས་མཇལ་
དར་བསྒྲོན། འབུལ་བ་བཏེགས། འཇམ་དཔལ་གྱིས་རང་གི་
འགྲམ་དུ་ཡོད་པའི་དབྱངས་ཅན་དཔལ་ལ་མངོན་ཆུང་གིས་
ཟུར་མིག་བལྟས་པ་དང་དབྱངས་ཅན་དཔལ་གྱིས་ཚུལ་་་་་་
བལྟས་པའི་མིག་མདངས་གཉིས་རེ་ཞིག་ཕོ་གློག་མོ་གློག་་་་
གཅིག་ཏུ་འཕྲད་པ་ལྟར་རང་རང་གི་སེམས་སུ་འཆར་སྣང་གི་
- 93 -



མེ་སྟག་ཅིག་ཅར་དུ་ཐོར། འཇམ་དཔལ་གྱི་སེམས་སུ་དེ་སྔ་
རྫོང་ཉེ་འགྲམ་དུ་མཚར་སྡུག་ཡིད་དུ་འོང་བའི་མཛེས་མ་་་
འདིས་ཁོ་མོ་དང་མཉམ་དུ་ཡོད་པའི་གཞོན་ནུ་དེར་ཤོག་ཆག་
ཆུང་ངུ་ཞིག་སྤྲད་པ་དང་། དེ་ནས་རླངས་འཁོར་ནང་འཛུལ་
རྗེས་རང་ལ་ག་ལེར་བལྟ་བའི་གནས་ཚུལ་དེ་ལྷང་ངེར་དྲན་
ནས་བློ་ལ་ཅུང་མི་བདེ་བ་ཞིག་བྱུང་རུང་། གང་ལྟར་དུས་དེ་
རིང་ནས་བཟུང་མོའི་ལུས་ངག་ཡིད་གསུམ་ང་ལ་དབང་སོང་
སྙམ་སྟེ་སྤོབས་པ་སྐྱེས། དབྱངས་ཅན་དཔལ་གྱི་སེམས་སུ། དེ་
སྔོན་རང་ཉིད་རྫོང་ནས་རླངས་འཁོར་ནང་བླུགས་མཁན་གྱི་
ཁ་ལོ་བ་དེའི་རས་ཞྭ་ཟུར་གྱོན་གྱི་འོག་ནས་དམར་ཤས་ཆེ་
བའི་མིག་གི་ཟུར་མདའ་རང་ལ་འཕེན་པ་དེ་དྲན་ནས་མཁྲིས་
ནད་ཅན་གྱི་མདུན་དུ་སྣུམ་རྩི་མང་བའི་ཟས་བཞག་པ་ལྟ་བུའི་
ཚོར་སྣང་ཞིག་སེམས་གཏིང་ནས་བྱུང་། ཨ་ཅག་སྐྱིད་འཛོམས་
ལགས་ཀྱི་སེམས་སུ་འདིར་རྟེན་འབྲེལ་མཇལ་དར་བསྒྲོན་་་
མཁན་དང༌། འབུལ་བ་ཆེ་བ་འབུལ་མཁན་མང་ཆེ་བ་ནི་རང་
ཕྱོགས་ཀྱི་བློ་དཀར་ཚོ་རེད་འདུག ལྷག་པར་རྫོང་དཔོན་རྒན་
གཞོན་དང་། ས་གནས་སྨན་ཁང་དང་། རྫོང་སྨན་ཁང་གི་ཡོན་
ཀྲང་དང་། རྒན་རྡོ་རྗེ་ལགས་སོགས་ཨེམ་རྗེ་མང་པོ་ཞིག་ནི་
མཁས་མཆོག་ལགས་ཀྱི་ངོ་ལ་གཟིགས་ནས་ཕེབས་པ་རེད། ད་
དུང་བཀྲ་ཤིས་ཁང་གསར་དང༌། ཁང་གསར་ནུབ། སྒོ་ཤར་བ་
-- 94 ས་



ཚོགས་ཀྱི་མི་ངོ་རྣམས་དང་། ཤང་ཨུ་ཡོན་ལྷན་ཁང་གི་རྒན་པ་
''མངས་ལགས་ཀྱིས་གཙོས་ལས་བྱེད་པ་ཚང་མ་ཕེབས་འདུག་
པས་ཁོ་ཚོས་མཁས་མཆོག་ལགས་མཐོང་བ་དང་འགའ་ཤས་
གྱིས་གུས་ཚུལ་བྱེད་ཀྱི་འདུག་ལ། འགའ་ཤས་ཀྱིས་ཞྭ་མོ་ཡང་
ཕུད་ཀྱི་འདུག དེ་མིན་རིན་ཆེན་གླིང་གྲོང་མི་ཡོང་རྫོགས་ཙམ་
དང་། ད་དུང་ཤང་གཞན་ནས་མི་ཧ་ཅང་མང་པོ་སླེབས་་་་
འདུག དེ་དག་མཐོང་སྐབས་ཁོང་གི་སེམས་སུ་སྤོབས་པས་
ཁེངས་ཏེ་མགོ་བོ་གཟེངས་སུ་བཏེགས་ནས་དྲེགས་པའི་གད་
མོ་དགོད་པ་དང་བཅས་ཏེ་གནས་སོ། པཱ་ཤེས་རབ་ལགས་
ཀྱིས་ཐོག་མར་ཚོམས་ཆེན་ནང་འཛུལ་མ་ཐག་གོང་འོག་ཀུན་
ལ་ཞིབ་ལྟ་བྱས་པས་སེམས་སུ་མི་ཚང་འདི་ལ་ཕྱིའི་གཏམ་ཙམ་
ལས་ནང་གི་འབྱོར་པ་ཞན་ཙམ་ཡིན་ལུགས་གོ་ཐོས་བྱུང་རུང་།
དེ་འདྲ་གཏན་ནས་རེད་མི་འདུག ཆ་སྒམ་སྟེང་གི་རྒྱུ་གསེར་
མས་གྲུབ་པའི་མཆོད་རྟེན་འདི་གཅིག་པུས་འགྲིག་པ་འདུག་
སྙམ། དེ་ནས་མཛད་སྒོ་འཚུགས་ཏེ་མཇལ་དར་བསྒྲོན་པའི་
སྒང་དེར་ཁོང་བཟའ་ཚོ་གཉིས་པོས་ཕར་ལྟ་སྐབས་རང་་་་་
ཕྱོགས་ཀྱི་བློ་དཀར་བ་རྣམས་ནི་རྭ་བ་ཅན་གྱི་གཡག་ཁྱུའི་ཁྲོད་
དུ་རྭ་མེད་ཀྱི་ཡུ་ལུ་ལྟར་ཉུང་ཤས་ལས་མཐོང་རྒྱུ་མེད་སྟབས་
ངོ་སྨད་ནས་མགོ་བོ་སྒུར་རེར་བསྡད། སྐབས་དེར་བདེ་སྐྱིད་
ཀྱིས་རྨོ་བོ་སྐྲ་བཟང་སྐྱོར། དབྱངས་འཛོམས་ཀྱིས་ལག་ཏུ་ཤོག་
— 95 -



ཆག་ཅིག་དང་ཁ་བཏགས་འགའ་ཤས་འཁྱེར་ཏེ་དེར་སླེབས།
རྨོ་བོས་ཐོག་མར་མཁས་མཆོག་ལགས་སུ་མཇལ་དར་ཞིག་
བསྒྲོན། ཁོང་གི་ཕྱག་རང་གི་སྤྱི་གཙུག་ཏུ་བཀུར་ནས་“བྱམས་
སྙིང་རྗེ་བྱང་ཆུབ་ཀྱི་ཐུགས་དང་ལྡན་པའི་སྐུ་ཞབས་ཨེམ་རྗེ་
ལགས་རྒས་མོ་ང་ད་ལྟ་བར་འཚོ་ཐུབ་པ་འདི་ཁྱེད་ཀྱི་བཀའ་
དྲིན་ཡིན་” ཞེས་མཆི་ཞག་འཁོར་བཞིན་བཤད། མཁས་་་་་
མཆོག་ལགས་ཀྱིས་“ཨ་མ། དེ་རིང་ཁྱེད་སྤྲོ་པོ་བྱས་བཞུགས་
ཨཱ་”ཞེས་གསུང་བཞིན་བདེ་སྐྱིད་ལ་གཟིགས་ནས་“བུ་མོ། ཨ་
མར་ཇ་གར་པོ་དང་། ཚྭ་ཁུའི་རིགས་སོགས་མ་སྟེར་ཨཱ་”ཞེས་
གསུངས། རྨོ་བོས་དབྱངས་ཅན་དཔལ་ལ་ཁ་བཏགས་ཤིག་
གཡོག་རྗེས་ཐོད་པ་གཏུགས་ནས་ “རིགས་བཟང་གི་མཁའ་
འགྲོ་མ་ཁྱོད་ཀྱིས་ང་ལ་གཡོག་རྒྱུགས་པ་བཤད་ན་བཤད་མི་
ཚར། ངས་བུ་མོ་རང་སྐྱིད་པོ་ཡོང་བའི་སྨོན་ལམ་ཡང་ནས་
ཡང་དུ་རྒྱག་གི་ཡོད་” ཅེས་བཤད། དེ་ལྟར་དུས་ཡུན་འཁོར་
ལོའི་ཆུ་ཚོད་གསུམ་ལྷག་ཙམ་འགྲོ་སྐབས་ཁོང་ཚོ་བཞུགས་
གྲལ་པ་རྣམས་ཁ་བཏགས་ཀྱིས་འཐུམ་སྟེ་རབ་དཀར་གངས་
ཀྱི་ཕུང་པོ་བཞིན་དུ་གྱུར། འབུལ་དངོས་ཀྱིས་ཚོམས་ཆེན་དོག་
པོར་བྱས་ཏེ་རེ་ཞིག་མཛད་སྒོ་གྲོལ་ལོ།
ཨ་ཅག་སྐྱིད་འཛོམས་ལགས་ཀྱིས་དགོད་འཚེར་འཚེར་
ངང་གང་སར་སྐོར་གཡེང་ཞིག་བྱས་པས། རྫོང་དཔོན་རྒན་
- 96 -



གཞོན་དང་། ཤང་གི་ལས་བྱེད་པ་བཅས་ཚེ་རིང་ལགས་ཀྱི་
ཚོམས་ཆེན་དུ་བཞུགས་འདུག་པས་དེར་གུས་ཚུལ་དང་་་་
བཅས་མཆོད་ཆང་རེ་བཀྱགས་རྗེས་“ལྷན་རྒྱས་ཚོ་སྤྲོ་པོ་བྱས་
བཞུགས་རོགས་གནང་”ཞེས་སྨྲས་ཏེ་རིམ་བཞིན་གཟིམ་ཆུང་
མདོ་སྦུག་བར་གསུམ་དུ་བསྐྱོད་ནས་དེ་གར་ཕྱུག་པོའི་ཁྱིམ་གྱི་
མི་ངོ་དང་། རིམ་པ་ཁག་གི་གོ་གནས་ཡོད་པའི་ལས་བྱེད་པ་
སོགས་ལ་མཆོད་ཆང་བཏེགས་ཤིང་གང་ལ་དེ་འཚམས་ཀྱི་
སྐད་ཆ་རེ་བཤད། དེ་ནས་མར་ཡོང་སྟེ་སྒོ་རྭའི་ནང་ལྟ་དུས་
རྐང་འཁོར་ཉུང་ཤས་ལས་མི་འདུག་ཀྱང་རྟ་ཆས་གསར་རྐྱང་
བརྒྱབས་པའི་བཞོན་རྟ་མང་པོ་འདུག་པས་སེམས་སུ་འདི་
ཚོར་ཟན་པ་ཞིག་གྲ་སྒྲིག་བྱེད་དགོས་སྙམ་མུར་རྒྱལ་སྒོའི་ཕྱི་རུ་
སླེབས། དེར་རླངས་འཁོར་སྣ་ཚོགས་དང༌། འདྲུད་འཐེན་་་་
འཕྲུལ་འཁོར། ལག་སྐྱོར་འདྲུད་འཐེན་འཁོར་ལོ་བཅས་ཀྱི་
ཁེངས་འདུག དེ་རྣམས་ལ་ཕྲུ་གུ་མང་པོ་ཞིག་གིས་ཡར་
འཛེགས་མར་བབས་སོགས་རྩེད་མོ་རྩེ་བཞིན་འདུག་པས་་་
ཁོང་གིས་“ ཕྲུ་གུ་ཚོ། དེ་ཚོ་རྩེད་ཆས་མ་རེད། ཁྱོད་ཚོ་སོ་སོའི་
ནང་ལ་ལོག་རྒྱུགས་” ཞེས་འཇམ་པོའི་སྒོ་ནས་ ཁ་ཏ་བྱས།
སླར་ཡང་ཡར་འཛུལ་ནས་ཆང་ཁང་དང་། ཐབ་ཚང་སོགས་
སུ་སྐྱོད་དེ་ལེགས་པར་བལྟས་རྗེས་ཆང་ཁང་ནས་ཆང་སྤུས་
ལེགས་ ཧུའུ་ དོ་ འཁྱེར་ ནས་ རྫོང་ དཔོན་ སོགས་ ལ་ བཀྱག
- 97 -



སྐབས་དེར་ལོ་ན་རྒན་པ་རྣམས་བཀའ་མོལ་ལ་དབུ་འཁོར།
དར་མ་དང་གཞོན་གྲས་ཁག་གཅིག་ཤོ་དང་སྦག་བཅས་ཀྱི་
རྩེད་མོར་རོལ། ཁག་གཅིག་སྒྲ་ཕབ་འཁོར་ལོ་བཏང་སྟེ་གཞས་
དང་རྣམ་ཐར་བཅས་ལ་དབྱིངས་ཞུགས་པའི་སྐབས་དེར་ཕྱི་
ནས་རླངས་འཁོར་གྱི་འུར་སྒྲ་ཞིག་གྲགས་པ་དང་ནང་དུ་མི་རེ་
ཟུང་རྒྱུག་ཡོང་ནས་ཧྲུའུ་ཅི་ཕེབས་ཀྱིས། ཧྲུའུ་ཅི་ཕེབས་ཀྱིས།
ཞེས་བཤད་མ་ཐག་ཨ་ཅག་སྐྱིད་འཛོམས་ལགས་ཕྱིར་དོན། དེ་
རྗེས་རྫོང་དཔོན་རྒན་གཞོན་དང་། ས་གནས་རྫོང་ཤང་བཅས་
ཀྱི་ལས་བྱེད་པ་རྣམས་གཅིག་རྗེས་གཉིས་མཐུད་ཀྱིས་ཕྱིར་
དོན། རེ་ཞིག་ གླུ་གཞས་དང་། མི་རྣམས་ཀྱི་སྐད་སྒྲ་རྣམས་་
འཇོམ་སྟེ་ཁུ་སིམ་མེར་གྱུར། ཕྱི་སྒོའི་འགྲམ་ནས་ཧུའུ་ཅི་་༌་
བཀྲས་དོན་ལགས་དང་། ཀྲོན་ཡོན། ས་གནས་སྨན་རྩིས་ཁང་
གི་ཡོན་ཀྲང་བཅས་རླངས་འཁོར་ནང་ནས་ཕྱིར་ཕེབས་བྱུང་
བས་ཨ་ཅག་སྐྱིད་འཛོམས་ལགས་ཀྱིས་མགོ་སྒུར་ལྕེ་སྣར་གྱིས་
“ཡར་ཆིབས་བསྒྱུར་གནང་དགོས་”ཞེས་ལན་འགའ་བརྗོད་
རྗེས་ཁོང་ཚོའི་ཕྱག་ཏུ་བཟུང་བའི་ཀོ་ཁུག་རྣམས་དེར་ཡོད་
ལས་བྱེད་ཚོས་ཧབ་ཐོབ་ཀྱིས་ཚུར་ཞུས། དེ་ནས་ཨ་ཅག་སྐྱིད་
འཛོམས་ལགས་ཀྱིས་སྣེ་ཤན་དང་། དེ་རྗེས་རྫོང་དབོན་སོགས་
ཀྱིས་བསྐོར་ནས་ཁོང་རྣམ་པ་ཚེ་རིང་ལགས་ཀྱི་ཚོམ་ཆེན་ནང་
གདན་དྲངས། དེ་མ་ཐག་ཨ་ཅག་སྐྱིད་འཛོམས་ལགས་ཀྱིས་
-- 98 —



ཆང་སྤུས་ལེགས་ཧུའུ་གང་དང་ཞལ་དཀར་བཅས་འཁྱེར་ཏེ་
ཞལ་དཀར་ལག་གཉིས་ཀྱི་ཡར་བཏེགས་ཏེ་མཆོད་ཆང་ཞུས་
པས་ཧྲུའུ་ཅིས་“ ང་དེང་སང་ཕྲན་བུ་མི་བདེ་བས་མཆོད་ཆང་
ཞུ་གི་མིན་”ཞེས་གསུངས་པས་ཨ་ཅག་སྐྱིད་འཛོམས་ལགས་
ཀྱིས་ཨུ་ཚོགས་ཞུ་མ་ནུས་པར་ལམ་སེང་གསོལ་ཇ་ལེན་ནས་
ཧྲུའུ་ཅིར་གསོལ་ཇ་བཀྱགས། དེ་ནས་རིམ་བཞིན་ཀྲོན་ཡོན་
དང་། ཡོན་ཀྲང་སོགས་ལ་མཆོད་ཆང་བཀྱགས་རྗེས་ཁོང་རྣམ་
པར་བྱི་རིལ་སྣ་ཚོགས་དང་། ཁ་ཟས། བ་ཕྱུགས་ཀྱི་ཕྱུར་བ་
སྐམ་པོ། རྒྱུ་སྲན་མ་བཅས་ཡོད་པའི་སློ་མ་ཞིག་མགོ་རས་ཁྲ་
ཁྲུས་བསྒྲིལ་བ་ལས་བཏོན་ཏེ་དབུ་འཁྲིད་རྣམས་ལ་ཞལ་ཏོག་
ཕུལ། དེ་ནས་ཧྲུའུ་ཅི་བཀྲས་དོན་ལགས་ཀྱིས། “ང་ཚོ་དེར་དེ་
རིང་སྔ་དྲོ་ནས་བཅར་རྩིས་ཡོད་རུང་ས་གནས་ལ་ཚགས་པར་
འགོད་མི་འགའ་ཤས་ཡོང་ནས་ཁོ་ཚོར་ས་གནས་ཀྱི་གནས་
ཚུལ་ངོ་སྤྲོད་བྱས་ཏེ་བཅར་ཐུབ་མ་སོང་བས་དགོངས་འགལ་
མེད་པ་ཞུ་”ཞེས་གསུངས་པས་ཨ་ཅག་སྐྱིད་འཛོམས་ལགས་
ཀྱིས་ལག་གཉིས་འཕུར་བཞིན་ཤིན་ཏུ་འཇམ་པའི་ངག་གིས་
“ཐུགས་བྲེལ་ཆེན་པོ་ཡོད་རུང་ང་ཚོའི་འདིར་ཕེབས་པ་ཙམ་
གྱིས་ངས་ཐུགས་རྗེ་ཆེ་ཞུ་རྒྱུ་ཡིན་”ཞེས་ཞུས། ཧྲུའུ་ཅིས་“ སྐུ་
ཞབས་ཨེམ་རྗེ་ལགས་ཀྱི་བུ་མོའི་གཉེན་སྒྲིག་ལ་ང་ཚོ་ལོས་་
བཅར་”ཞེས་གསུངས་པས་ཨ་ཅག་སྐྱིད་འཛོམས་ལགས་ཀྱིས་
- 99 -



“ ང་ཚོའི་པཱ་ལགས་ཀྱིས་ཧྲུའུ་ཅི་ཁྱེད་བཀའ་དྲིན་ཆེན་པོ་ཡིན་
ཞེས་རྟག་ཏུ་གསུངས་ཀྱི་རེད་…...” ཅེས་ཤོད་མུར་བསམ་
བློ་ཞིག་འཁོར་ནས་ག་ལེར་ཡར་ལངས་ཏེ་གསོལ་ཇ་མཆོད་
ཆང་གང་རེ་བཀྱགས་ནས་མཁས་མཆོག་ལགས་འབོད་དུ་
ཕྱིན། ཁོང་གཉིས་མཉམ་དུ་ཚུར་ཡོང་པ་དེ་ཨ་ཅག་དབྱངས་
ཅན་ལགས་ཀྱིས་མཐོང་སྟེ་པཱ་ཤེས་རབ་ལགས་ལའང་འགྲོ་
དགོས་པའི་ཁ་ཏ་བྱས། མཁས་མཆོག་ལགས་སོགས་སྒོ་ཡར་
འཛུལ་པ་དང་། ཧྲུའུ་ཅི་བཅས་ཀྱིས་གདན་ལས་བཞེངས་ནས་
ཕྱག་བཏང་སྟེ། “ སྐུ་ཞབས་ཨེམ་རྗེ་ལགས་སྐུ་ཁམས་བཟང་”
ཞེས་གསུང་བཞིན་མར་བཞུགས་མཚམས་པཱ་ཤེས་རབ་ལགས་
ཀྱིས་མགོ་སྒུར་ལྕེ་སྣར་ངང་ལག་གཡས་ཀྱི་མཛུབ་མོས་མགོ་བོ་
ཕུར་བཞིན་དུ་“བདག་ནི་འཇིགས་མེད་ཀྱིས་ཕ་ཡིན་”ཞེས་་
ཞུས། “ ཧུའུ་ཅིས་བསམ་བློ་གཏོང་སྐབས་འགྲམ་ནས་ཁ་ལོ་
བས་“མཱ་བྱན་འཇིགས་མེད་ཟེར་གྱི་ཡོག་རེད་” ཅེས་ཞུས།
ཧྲུའུ་ཅིས་“ཨ་ལས་ད་ངས་བསམ་བློ་འཁོར་སོང་། ......”
ཞེས་གསུངས་པ་དང་ཁོང་གཉིས་གླེང་མོལ་བྱས། དེ་ནས་ཉིན་
གུང་གསོལ་ཚིགས་དང་། གསོལ་རྒྱུབ་འཁྲུངས་ཕོར་བཀྱགས་
རྗེས་ཧྲུའུ་ཅིས་“ད་ང་ཚོ་རྗེས་སུ་སླེབས་པ་ཚོས་མཇལ་དར་
འབུལ་གྱི་ཡིན། ”ཞེས་གསུངས་མ་ཐག་ཨ་ཅག་སྐྱིད་འཛོམས་
ལགས་ཀྱིས་ཚང་མ་རྟེན་འབྲེལ་མཛད་སྒོ་ཕེབས་དགོས་པའི་
= 100



བརྡ་སྦྱར། དེའི་ཐོག་དབུ་ཁྲིད་ཚོས་གཙོ་བྱས་རྗེས་འབྱོར་བ་
རྣམས་ཀྱིས་མཇལ་དར་བསྒྲོན། འབུལ་བ་ཕུལ། དེ་ནས་ཁོང་
ཚོ་ལྷོད་བཞུགས་མཛད་དེ་དགོང་མོའི་གསོལ་ཚིགས་དང་་་་
འཁྲུངས་ཕོར་བཏང་ནས་གང་ཙམ་སོང་རྗེས་ཧྲུའུ་ཅིས་“ད་
ང་ཚོ་དགོངས་པ་ཞུ་གི་ཡིན་”ཞེས་གསུངས་པས་ཨ་ཅག་སྐྱིད་
འཛོམས་ལགས་ཀྱིས་ད་དུང་ཏོག་ཙམ་བཞུགས་རོགས་གནང་
ཞེས་ཡང་ཡང་ཞུས་ཀྱང་མ་གསན་སྟབས་མཁས་མཆོག་་་་་་
ལགས་དང་། པཱ་ཤེས་རབ་ལགས། ཨ་ཅག་སྐྱིད་འཛོམས་་་་་
ལགས་བཅས་ཀྱིས་ཧྲུའུ་ཅིར་ཕེབས་སྐྱེལ་ཞུས། དེ་མིན་རྣམས་
འགའ་ཤས་ཁ་ཆུ་འཛར་འཛར་ལུས་པོ་ཁྱར་ཁྱོར་ངང་ཁོང་
ཚོའི་རྗེས་སུ་སྐྱོད་རྩིས་བྱས་རུང་དེ་མར་རིལ། ཁོང་ཚོས་ཧྲུའུ་
ཅི་སོགས་རྒྱལ་སྒོའི་ཕྱི་བར་གདན་དྲངས། རླངས་འཁོར་གྱི་
མདུན་དུ་སླེབས་དུས་དབུ་ཁྲིད་ཚོས་ཁོང་ཚོར་ཕྱག་བཏང་།
པཱ་ཤེས་རབ་ལགས་ཀྱིས་ཐེ་ཚོམ་གྱི་རྣམ་པས་རྒྱབ་བཤིགས་
བྱས་པས་ཧྲུའུ་ཅིས་མདུན་དུ་ཕེབས་ཏེ་ཕྱག་བཏང༌། ཨ་ཅག་
སྐྱིད་འཛོམས་ལགས་ཀྱིས་འཛུམ་དམུལ་དམུལ་ངང་“དབུ་
ཁྲིད་རྣམ་པ་ཚོ། སང་ཉིན་གང་སྔ་ཆིབས་བསྒྱུར་གནང་རོགས་
གནང༌”ཞེས་བཤད་པར་ཁོང་རྣམ་པས་“ད་ལྷན་རྒྱས་ག་ལེ་
བཞུགས་ཨཱ།”ཞེས་གསུངས་ནས་རླངས་འཁོར་ནང་བཞུགས་
རྗེས་འུར་སྒྲ་དང་བཅས་ཏེ་བསྐྱོད་སོང་། དེ་ལྟར་ཉིན་བཞིའི་
-- 101 -



རིང་ཨ་ཅག་སྐྱིད་འཛོམས་ལགས་ཀྱིས་གཙོས་ཕྱོགས་གཉིས་
ཀྱི་ཁྱིམ་མི་ཚོ་དང༌། ཚེ་རིང་ལགས་བཟའ་ཚོ། བུ་བུ་མོའི་་༌་
གྲོགས་པོ་གྲོགས་མོ་སོགས་ཀྱིས་མགོ་ལ་མེ་ཤོར་རུང་གསོད་
ལོང་མེད་པའི་ངང་ཆང་སའི་ཉིན་ཐ་མ་དེར་སླེབས། ཉིན་
དེར་གྲོལ་སྟོན་ཡིན་པས་ནོར་འཛིན་མའི་སྟེང་དུ་མུན་པའི་བླ་
བྲེ་ཐོག་མར་འཆར་སྐབས་སྒོ་རྭའི་དཀྱིལ་དུ་བསང་དུད་བར་
སྣང་ཁྱབ་པ་ཞིག་གཏོང་བཞིན་དུ་བློ་དཀར་རྣམས་བསང་
ཕུང་གི་མཐའ་འཁོར་དུ་ལངས་ཏེ་སྐེ་ལ་ཁ་བཏགས་རེ་གཡོག་
པས་དེའི་ཁོར་མོ་ཡུག་ཏུ་རབ་དཀར་མུ་ཏིག་གི་དོ་ ཤལ་་་་་
བཀྲམས་པ་དང་མཚུངས་སོ། རིམ་བཞིན་ཕྱེ་མར་དང་ཆང་
ཕུད་གཏོར་རྗེས་ཚང་མའི་ལག་གཡས་སུ་རྩམ་པ་སྦར་མོ་རེ་
བཟུང་ནས་ཅོག་བསྟན་དར་ལགས་ཀྱིས་སྐད་སངས་མཐོན་
པོས་ནོར་བཟང་གི་རྟ་ལས་དྲངས་པའི་རྣམ་ཐར་འདི་ལྟར།
“ཏ་ལའི་ལ་མོའི་རྩེ་ནས་བུ་ངས་ཕྱི་བལྟས་བལྟས་པས། སྐྱིད་
པོའི་བྱང་ཕྱོགས་མངའ་ལྡན་སྔར་ལས་དར་ཞིང་རྒྱས་པཱ།
ཞེས་པའི་སྐད་མཇུག་བསྒྲིལ་མ་ཐག་ལག་གི་རྩམ་པ་ནམ་་་
མཁར་བཏེགས་པ་དང་ཚང་མས་མགྲིན་དབྱངས་གཅིག་གྱུར་
གྱིས། ཧཱུཾ་ཧཱུཾ་ཧཱུཾ་ཞེས་ཐེངས་གསུམ་འབོད་རྗེས་ཀི་ཀི་སོ་སོ་ལྷ་
རྒྱལ་ལོ། ཞེས་བསྒྲགས་པ་དང་ཆབས་ཅིག་རྩམ་པ་བར་སྣང་
དུ་གཏོར། བསང་དུད་དང་རྩམ་རྡུལ་གཉིས་གཅིག་ཏུ་འདྲེས་
– 102 -



ཏེ་སྒོ་རྭའི་ནང་དུ་ན་བུན་འཁྲིགས་པ་ལྟར་གྱུར་བཞིན་གཉེན་
སྟོན་གྲོལ་ལོ།།
༈ ཐེངས་འདིའི་གཉེན་སྒྲིག་གི་བྱེད་སྒོ་འདི་ནི་གཏམ་་
དཔེར་“བླ་མ་རྟ་འདོད་ཅན་ལ་རྟ་དང་། ཉེ་གནས་མཛོ་་་
འདོད་ཅན་ལ་མཛོ་”བྱུང་བ་ལྟར་རྒྱུ་ནོར་ལ་རྔམ་པའི་ཨ་ཅག་
སྐྱིད་འཛོམས་ལགས་ཀྱི་སེམས་ལ་བསམས་པ་ལྟར་གྱི་མག་པ་
''ཞིག་བླངས་ཐུབ་པ་དང་། དེ་གཏམ་སྙན་གྲགས་དོན་་་་་
གཉེར་བའི་ཨ་ཅག་དབྱངས་ཅན་ལགས་ལ་རིན་ཆེན་གླིང་
གྲོང་ཚོའི་ནང་ཚང་མས་གོང་ལ་བཀུར་བའི་སྐུ་ཞབས་ཨེམ་རྗེ་
ལགས་ཀྱི་ཁྱིམ་དང་གཉེན་འབྲེལ་ཐུབ་པ་བྱུང་། འཇིག་རྟེན་
ལྟོ་གོས་ཀྱི་ཉམས་མྱོང་ཕུན་སུམ་ཚོགས་པའི་པཱ་ཤེས་རབ་་་
ལགས་ཀྱི་བསམ་པར་ད་རེས་ཀྱི་ཚོང་འདི་དངོས་གནས་ཚོང་
ཉེས་ཤོར་མ་སོང་། ངའི་ངོས་ནས་བཤད་ན་མི་ཚང་བརྡབ་
གསིག་གཏོང་མཁན་ གྱི་ཟ་འདྲེ་ཞིག་ཕྱིར་ཕུད་ ཐུབ་ སོང་།
སྐྱིད་འཛོམས་ལགས་ལ་དགོས་པའི་རླངས་འཁོར་ནི་བྱུང་་་་
སོང་། ད་འགྲིག་སོང་། དངོས་གནས་ལམ་འགྲོ་འདུག་སྙམ་སྟེ་
དགོད་འཚེར་འཚེར་ངང་ཆང་ཕོར་བཏེགས་ནས་བློ་ཡིད་
ཤིན་ཏུ་ཚིམས་པའི་རྣམ་འགྱུར་དང་བཅས་ཞབས་དག་་་་་
བརྒྱབས་སོ།
སང་ཉིན་མཁས་མཆོག་ལགས་སྔ་པོ་ནས་སྨན་བཅོས་
- 103 ཡ



ཁང་དུ་ཕྱག་ལས་ལ་ཕེབས། གཉེན་སྟོན་མཛད་སྒོར་ལས་ཀ་
བྱེད་མཁན་ཚོ་དང༌། ཁྱིམ་ཚང་གཉིས་པོའི་མི་ཚང་མ་་བས་
འཛོམས་ཏེ་ལས་མཇུག་འགྲིལ་བ་དང་། ཆབས་ཅིག་ཐུགས་རྗེ་
ལེགས་གསོལ་མཚོན་བྱེད་ཞལ་ལག་དང་། ཇ་ཆང་། ཞབས་
གཞས་ལ་རོལ་རྒྱུ་བྱས། མགྲོན་པོ་རྣམས་ཁྱིམ་དུ་ཕེབས་པ་
དང་ཨ་ཅག་སྐྱིད་འཛོམས་ལགས་ཀྱིས་“ཚང་མ་དེ་རིང་ལྷོད་
ལྷོད་བྱས་བཞུགས་ཏེ་སྐུ་རྩེད་དང་། གཞས་རྣམ་ཐར་སོགས་
ལ་གང་མཉེས་རོལ་བར་ཞུ་”ཞེས་བཤད་དེ་སྟོན་མོ་རོལ་ནས་
མཁས་མཆོག་ལགས་རྩ་བ་ནས་བརྗེད། དབྱངས་ཅན་དཔལ་
གྱིས་གང་ཙམ་ནས་གྲོགས་མོ་དབྱངས་འཛོམས་གསོལ་ཇ་་་
དང་ཞལ་ལག་སྐྱེལ་དུ་བཏང་། དགོང་མོ་ལོག་ཕེབས་མི་ཡོང་
ངམ་སྙམ་སྟེ་ཕྱི་པོ་བར་སྒུགས་ཀྱང་ཕེབས་མཁན་མེད་པས་
མུན་ནག་ཁྲོད་དུ་གཟིམ་ཆས་འབུལ་དུ་ཕྱིན།
མག་པ་འཇམ་དཔལ་ཨེམ་རྗེ་མཁས་མཆོག་ལགས་ཀྱི་
ཁྱིམ་དུ་སླེབས་ནས་འཚོ་བ་གསར་པ་ཞིག་སྐྱེལ་འགོ་ཚུགས།
འཚོ་བ་གསར་པ་དེས་ཁོ་ལ་བརྗོད་མི་ཤེས་པའི་ཚོར་སྣང་ཞིག་
སྟེར། ཁྱིམ་དེའི་ནང་གི་པ་ཕ་ཞོགས་པ་སྔ་པོ་ནས་སྨན་ཁང་དུ་
- 104 ཡ་



ཕེབས་པ་དང་དགོང་མོ་ ས་རུབ་སྟེ་གཞི་ནས་ནང་དུ་ལོག་་
ཕེབས་པ་སོང་ཙང་། ཁོ་དང་ཧ་ལམ་ངོ་མི་འཕྲད། འཁྲིས་ལ་
གཤིབས་སའི་དབྱངས་ཅན་དཔལ་ནི་ཉིན་ལྟར་ངོ་ནག་་་་་
བསྡུས་ནས་ལས་ཀ་ཁོ་ན་བྱེད་པ་མ་གཏོགས་ཁོ་ལ་ཁ་ཡ་བྱེད་
ཀྱི་མེད་པས་འཇམ་དཔལ་གྱི་བློ་ཡུལ་དུ་འདུག་རོགས་འདིས་
ཁོ་ཁྱིམ་འདིའི་སྒོ་འཛུལ་བ་ནས་ད་བར་ངོ་དཀར་པོ་བསྟན་
མྱོང་བའི་བག་ཆགས་ཧ་ལམ་མེད། ནང་གི་ཨ་མས་ཁོ་ལ་ཉིན་
ལྟར་ཞོགས་པ་མལ་སའི་ནང་ཇ་བླུགས་པ་དང་། ཡར་ལངས་
མ་ཐག་འཁྲུས་རྒྱག་བྱེད་ཆུ་ཡང་མདུན་དུ་བསྐྱལ། ཉིན་མོ་
སྐད་ཆ་སྣ་ཚོགས་བཤད་དེ་ཁོ་ལ་དབུ་བསྐོར་ཞུས། དགོང་མོ་
དགོང་ཟས་དུས་སུ་འཇམ་དཔལ་ལགས་མཆོད་དང་བཞེས་
ཞེས་ཁོ་ལ་ཨུ་ཚུགས་བྱས། ཁོའི་བསམ་བློར་སེམས་བཟང་ཅན་
གྱི་ཨ་མ་འདིའི་ངོ་ལ་བལྟས་པ་མ་གཏོགས་བུ་མོ་འདིའི་གདོང་
ལ་བལྟས་ན་ང་ཁྱིམ་འདིའི་ནང་གནས་ཐབས་མི་འདུག་སྙམ།
ཁྱིམ་འདིའི་ནང་མི་རྒན་གཞོན་ཕན་ཚུན་བརྩི་འཇོག་
བྱེད་ཅིང་། སྐད་ཆ་ཤོད་དུས་ཁ་ངན་ཚིག་ངན་ཤོད་རྒྱུ་ལྟ་་་
བཞག་ཐ་ན་སྐད་ཆའི་གདངས་ཀྱང་དམའ་ཞིང་དལ་བས་མ་
རབས་ཀྱི་གྲིབ་མ་ཙམ་ཡང་མཐོང་རྒྱུ་མེད། ཁོར་ཡུག་དེ་འདྲ་
ཞིག་ནང་འཚོ་བ་བསྐྱལ་དགོས་དུས་འཇམ་དཔལ་ལ་མི་བདེ་
བ་དང་མི་སྐྱིད་པའི་ཚོར་སྣང་ཞིག་ངང་གིས་བྱུང་སྟེ་དུས་རྒྱུན་
ཡ- 105 -



ཁོ་སྐད་ཆ་ཡང་ཤོད་ཡས་མེད་པར་དགུན་གྱི་ཁུ་བྱུག་ལྟ་བུར་
གྱུར། བློ་རིག་རྣོ་བའི་ཨ་མ་སྐྱིད་འཛོམས་ལགས་ཀྱིས་མག་
པའི་ཚུལ་འདི་མིག་ལ་མཐོང་ནས་ཁོའི་སེམས་སུ་མི་བདེ་བ་
ཡོད་པ་ཤེས་ཏེ་ཁོ་ལ་“སང་ཉིན་ཁྱེད་ཀྱི་གྲོགས་པོ་ཚོ་གདན་
འདྲེན་ཞུས་ཏེ་སྤྲོ་པོ་བྱས་བཞུགས་ན་ག་འདྲ་འདུག་” ཅེས་
དྲིས་པར་འཇམ་དཔལ་དགའ་ཚོར་ཆེན་པོ་བསྐྱེད་དེ་ “ཡག་
པོ་འདུག གྲོགས་པོ་ཚོས་ཆང་སའི་སྐབས་ང་ཚོར་རོགས་རམ་
མང་པོ་བྱས་ཡོད་པས་ད་རེས་གདན་འདྲེན་ཞུས་ན་ཡག་པོ་
འདུག་”ཅེས་བཤད་པ་དང་ཕྱིར་ཐོན་ཏེ་གྲོགས་པོ་བོས་པར་
སོང་།
ཉིན་གཉིས་པར་ཨེམ་རྗེ་མཁས་མཆོག་ལགས་ཀྱི་ཁྱིམ་
དུ་འཇམ་དཔལ་གྱི་གྲོགས་པོ་མི་བཞི་འཛོམས། དེའི་ནང་མི་
གཅིག་མ་གཏོགས་ གཞན་གསུམ་ཀ་མོ་ཊའི་ཁ་ལོ་བ་ཡིན།
གྲོགས་པོ་ཚོ་འཕྲད་པ་དང་སྤུན་ཉེ་འཛོམས་པ་ལྟར་དགའ་
ཚོར་ཆེན་པོ་བྱས། དབྱངས་ཅན་དཔལ་གྱིས་ཁོ་ཚོར་ཇ་ཆང་
འདྲེན་ནས་ཟུར་དུ་ལངས་ཏེ་བལྟས་པ་ན་མོའི་བསམ་བློར་ཁོ་
ཚོ་ཕྱོགས་ལ་འགྲུལ་བཞུད་ཡང་ཡང་བྱས་ཏེ་གོམས་གཤིས་དེ་
འདྲ་ཞིག་ཆགས་པ་ཡིན་ནམ་ཡང་ན་རླངས་འཁོར་ཁ་ལོ་བ་
ཚོའི་གཤིས་རྒྱུད་ཡིན་མི་ཤེས། གང་ལྟར་མི་དེ་ཚོ་སྐད་ཆ་ཤོད་
དུས་སྐད་ཤུགས་ཆེ་བ། གདན་སྟེང་ཙོག་པུར་སྡོད་མི་ཐུབ་
- 106 -



པར་ཡིན་གཅིག་རྩིབས་བསྙེས་བརྒྱབ་སྟེ་སྡོད་དགོས་པ། ཐ་
མིག་གཅིག་མཇུག་གཉིས་མཐུད་ཀྱིས་འཐེན་ནས་ཁང་པ་དུ་
བས་བརྒྱུངས་པ། ཁ་ལུད་སྣ་ལུད་གང་སར་འཛེམས་ཟོན་མེད་
པར་གཡུག་རྐྱང་བྱེད་པ་ …..... གང་ལྟར་མཐོང་མི་འདོད་་
བའི་བྱ་སྤྱོད་མང་པོ་ཞིག་མིག་མདུན་དུ་མཐོང་སྟེ་མུ་མཐུད་
རྗོད་འདོད་མེད་པར་ཕྱིར་ཐོན་ཕྱིན། སྐྱིད་འཛོམས་ལགས་
ཀྱིས་བུ་མོར་ཇ་ཆང་བསྐུར་ནས་ཁོ་ཚོར་ཡང་ཡང་འདྲེན་་་
དགོས་པའི་ཁ་ཏ་སྐུལ་མ་བྱས། དེ་ལྟར་ཆང་བཏུངས་ཏེ་ཉིན་
ཕྱེད་ཡོལ་མཚམས་སུ་ཕལ་ཆེར་གྲོགས་པོ་ལྔ་པོ་དེ་བཟི་ཡོད་
བཟོ་འདུག ཁོ་ཚོའི་སྐད་ཤུགས་སྔར་བས་ཆེ་བ་དང་། སྐབས་
འགར་གླུ་གཞས་གཏོང་བ་སོགས་འཁྲུག་པོ་ཡོད་པའི་སྐབས་
འདིར་སྐྱིད་འཛོམས་ལགས་ཀྱིས་དབྱངས་ཅན་དཔལ་ལ་ཆང་
ཧུའུ་ གང་ བསྐུར་ ཏེ་ ཁོང་ ཚོར་ སྐྱར་ དུ་ ཞུ་ བར་ བཏང་།
དབྱངས་ཅན་དཔལ་གྱིས་ཆང་བཀྱག་པའི་སྐབས་སུ་དེ་ཁྲོད་
གྱི་གྲོགས་པོ་སྨྲ་ར་ཅན་དེས་“ཆང་དེ་མཛེས་མ་ཞིག་གིས་་
བཀྱག་པ་སོང་ཙང་འཐུང་དུས་མངར་སིལ་རྒྱག་གི་འདུག་”
ཅེས་བཤད་པས་ཚང་མ་གད་མོ་ཆེན་པོ་ཤོར། ཡང་གྲོགས་པོ་
གཅིག་ཡར་ལངས་ནས་ཧུའུ་ཚུར་བླངས་ཏེ་དབྱངས་ཅན་་་་
དཔལ་ལ་ཆང་བཀྱག ཁོས་“འཁྲུངས་སའི་སྐབས་སུ་ང་ཚོ་
གྲོགས་པོ་ཚོ་ར་བཟི་སྟེ་ཁྱེད་ལ་ཆང་བཀྱག་རྒྱུ་མ་བྱུང༌། དེ་རིང་
107 -



ང་ཚོས་བཀྱག་པའི་ཆང་འདི་ངེས་པར་མཆོད་དགོས་”ཞེས་
བཤད། དབྱངས་ཅན་དཔལ་གྱིས་ཆང་ཁ་ལ་ལེན་གྱི་མེད་པའི་
སྐོར་བཤད་ཀྱང་ཁོ་པས་མ་ཉན་པར་དབྱངས་ཅན་དཔལ་གྱི་
ལག་པ་བཟུང་ནས་བཙན་པོས་ཆང་འཐུང་དུ་བཅུག མི་དེ་
ཚོའི་བྱེད་སྟངས་དང་སྐད་ཆ་ ཤོད་སྟངས་ལ་དབྱངས་ཅན་
དཔལ་ཞེ་གཏིང་ནས་ལོག་སྟེ་ཕྱི་ལ་དོན་རྩིས་བྱས་རུང་ཁོ་ཚོ་
ལ་ལས་ སྒོ་བཀག ལ་ལས་ཆང་བླུགས་ཏེ་ཕྱི་ལ་ མ་ ཐར།
སྐབས་དེར་མཁས་མཆོག་ལགས་སྨན་ཁང་ནས་ལོག་ཕེབས།
ཁང་པའི་ནང་སྐད་ཅོར་འུར་ཅོར་རྒྱག་པ་ཐོས་ཏེ་སྒོ་འཛུལ་
ནས་གཟིགས་དུས་ར་བཟི་བ་མི་ལྔ་དང་རང་གི་བུ་མོ་ཆང་
འཐུང་རྒྱུག་པ་གཟིགས་ཏེ་ཐུགས་མི་སྤྲོ་བ་བྱུང་། ཁང་པའི་
ནང་ཐ་མག་གི་དྲི་མ་དང་ཆང་གི་དྲི་མ་བསྲེས་ཏེ་སྐྱུག་བྲོ་བའི་
དྲི་མ་ཞིག་གིས་ཁེངས། ས་སྟེང་དུ་ཆང་ཤོས་ཏེ་ཧ་ལམ་འདག་
ཞོ་མ་ལངས་ཙམ་ཆགས། མི་ལྔ་པོ་ཕར་རིལ་ཚུར་རིལ་བྱས་
ནས་རིག་པ་དྭངས་བ་གཅིག་ཀྱང་མེད། བུ་མོས་པཱ་ལགས་
མཐོང་བ་དང་སྐྲག་སྟེ་སྒོ་ནས་ཕྱིར་བུད། འཇམ་དཔལ་གྱིས་
མཁས་མཆོག་ལགས་མཐོང་བ་དང་ཡར་ལངས་ཙམ་ཡང་མ་
བྱས་པར་གྲོགས་པོ་ཚོར་ “འདི་དབྱངས་ཅན་དཔལ་གྱི་པཱ་
ལགས་རེད་”ཅེས་ངོ་སྤྲོད་བྱས་པ་དང་གྲོགས་པོ་ཚོས་དེ་ལ་ཡ་
ལན་བྱེད་བསམ་པ་སེམས་ནང་ཡོད་པའི་དབང་དུ་བཏང་
= 108 -



ནའང་མིག་གདངས་བའི་ནུས་ཤུགས་ཀྱང་མེད། མཁས་་་་་
མཆོག་ལགས་ལམ་སེང་ཕྱིར་དོན་ཏེ་ཐབ་ཚང་དུ་ཕེབས་པ་ན་
སྐྱིད་འཛོམས་ལགས་ཀྱིས་“ཁྱེད་ནི་མི་སྤྱོད་ཙམ་ཡང་མི་ཤེས་
པའི་མི་ཞིག་རེད། ཁོ་ཚོ་མཉམ་དུ་སྐད་ཆ་བཤད་ནས་ཡུད་
ཙམ་བཞུགས་ན་ག་རེད་འདུག་” ཅེས་འཁང་ར་བྱས། ཐབ་
ཟུར་དུ་བུ་མོ་མགོ་སྒུར་རེར་བསྡད་ནས་སྐད་ཆ་ཚིག་གཅིག་མ་
བཤད། སྐྱིད་འཛོམས་ལགས་ཀྱིས་ཧུའུ་འཁྱེར་ཏེ་སྐྱུར་་་་
གྲོགས་པོ་ཚོའི་ཁྲོད་དུ་སོང་། ངོ་འཛུམ་འཛུམ་གྱིས་ཁོ་ཚོར་
ཆང་བཀྱག་པའི་སྐབས་སུ་གྲོགས་པོ་ཞིག་གིས་“ཨ་མ་ལགས་
ཁྱེད་རང་འདིར་ཕེབས་མི་དགོས། ཆང་བླུགས་པར་བུ་མོ་་་
གཏོང་ཤོག་” ཅེས་སྐད་ཆ་དམར་རྗེན་དུ་བཤད་པར་སྐྱིད་
འཛོམས་ལགས་ཁ་སྐྱེངས་པོ་བྱུང་རུང་ངོ་འཛུམ་པའི་ངང་
“ལྷན་རྒྱས་སྤྲོ་པོ་བྱས་བཞུགས་རོགས་གནང་། འཇམ་དཔལ་
ལགས། ཁྱེད་ཀྱིས་ཁོ་ཚོར་མཆོད་ཆང་ཡག་པོ་བཀྱག་རོགས་
གནང་”ཞེས་བཤད་དེ་ཕྱིར་ཐོན།
མཁས་མཆོག་ལགས་ཀྱིས་གནས་ཚུལ་དེ་དག་གཟིགས་
ནས་ཐུགས་ལ་ཤིན་ཏུ་མི་སྤྲོ་བ་བྱུང་། འོན་ཀྱང་ཐབས་ཅི་ཡོད།
སྐྱིད་འཛོམས་ལགས་ལ་ཕར་གཅིག་བཤད་ན་ཚུར་བརྒྱ་ཤོད་
ཀྱི་རེད། དོན་ལ་ ཕན་པ་མེད་པར་དགོས་མེད་རླུང་ལངས་
བའི་རྒྱུ་རང་རེད། དེ་ལས་བུ་མོར་ཚིག་འགའ་བཤད་ན་ཕན་
- 109 -



མི་ཡོང་ངམ་སྙམ་སྟེ་དབྱངས་ཅན་དཔལ་ལ་ཕྱོགས་ནས་“ང་
ཚོའི་ཁང་པའི་ནང་ཆང་འཐུང་རྒྱག་པའི་གནས་ཚུལ་དེ་སྔ་
མཐོང་རྒྱུ་མེད། ད་ཆ་འགོ་མཇུག་མེད་པའི་བྱེད་སྟངས་དེ་ཚོ་
..……..” ཞེས་དབུགས་རིང་བཏང་ནས་གསུངས་པ་ན་་་་་་་
དབྱངས་ཅན་དཔལ་གྱི་མིག་མཐར་མཆི་ཞགས་འཁོར་ནས་
མགྲིན་པ་བརྣངས་ཏེ་པཱ་ལགས་ཀྱི་ཞལ་རས་ལ་བལྟས་ནས་
སྡོད་པ་ལས་སྐད་ཆ་ཚིག་གཅིག་མ་ཐོན། མཁས་མཆོག་ལགས་
ཀྱིས་དེ་བུ་མོར་ཁག་མེད་པའི་གནས་ཚུལ་རྟོགས་ཏེ་བཀའ་
མོལ་གསུངས་མཚམས་བཞག་སྟེ་ཕྲེང་བ་བཏོན་ནས་མ་ཎི་
བགྲངས། དེ་ལྟར་ས་རུབ་ནས་ནམ་ཕྱེད་མ་ཟིན་ཙམ་དུ་་་
གྲོགས་པོ་དེ་ཚོས་ཆང་འཐུང༌། སྐད་ཅོར་བརྒྱབ་སྟེ་བསྡད། ཁོ་
ཚོ་ལོག་དུས་ཨ་ཅག་སྐྱིད་འཛོམས་ལགས་ཀྱིས་རེ་རེ་བཞིན་ཕྱི་
སྒོ་བར་སྐྱེལ་མ་བྱས།
ཉིན་ཞིག་ཨ་ཅག་དབྱངས་ཅན་ལགས་སྐྱིད་འཛོམས་
ལགས་ཀྱི་སར་ཡོང་ནས་བུ་འཇམ་དཔལ་ཕྱི་འགྲོ་ག་དུས་བྱེད་
མིན་སྐད་ཆ་དྲི་བར་ཡོང་། དབྱངས་ཅན་ལགས་ཀྱིས་ “བུ་
འཇམ་དཔལ་གང་དུ་སོང་ངམ་” ཞེས་དྲིས་པར་སྐྱིད་་་་་་
འཛོམས་ལགས་ཀྱིས་“ཁོང་གཟིམས་བཞུགས་བཞག་” ཅེས་
བཤད། དབྱངས་ཅན་ལགས་ཀྱིས་ “ཨ་ཙི། ཕྱི་པོ་དེ་འདྲ་ད་
དུང་མ་ལངས། ཕྲུ་གུ་དེ་ངའི་ཕྲུ་གུའི་ནང་ནས་ཆུང་ཤོས་སོང་
ས 110 -



ཙང་གཅེས་ལངས་ཤོར་ཡོད། ཁྱེད་ཀྱི་ཡག་པོ་གཅུན་རོགས་
གནང་” ཞེས་བཤད་པ་དང་དེ་ནས་“མ་གཞི་མོ་ཊ་བཏང་
ནས་ཕྱི་འགྲོ་བྱེད་མཁན་དངོས་གནས་ཁག་པོ་རེད། ལྟོ་ཚ་པོ་
''ཞིག་དང་ཉལ་ས་དྲོ་པོ་ཞིག་ག་ནས་རག་གི་རེད་དམ། ནང་ལ་
བསྡད་དུས་ཞོགས་ཉལ་གཏོགས་ཙམ་བརྒྱབ་པར་ངས་ཤོད་
ཡོད་ཀྱི་མེད་” ཅེས་བཤད། སྐྱིད་འཛོམས་ལགས་ཀྱིས་རམ་
སྐྱོར་བྱས་ཏེ་“ད་ག་རང་རེད། ད་ག་རང་རེད་” ཅེས་་་་
འཕྲོས་མོལ་འཕྲོས་ཤོད་པའི་སྐབས་འདིར་ཕྱི་ནས་ལང་ཚོ་
དར་ལ་བབས་པའི་གཞོན་ནུ་མ་ཞིག་ཡོང་སྟེ་ “ ཨ་མ་སྐྱིད་
་འཛོམས་ལགས། དབྱངས་ཅན་དཔལ་བསྡད་འདུག་གམ་”
ཞེས་དྲིས། སྐྱིད་འཛོམས་ལགས་ཀྱིས་“བུ་མོ་སྔ་པོ་ནས་སྨན་
ཁང་དུ་ཕྱིན་སོང་། ཨ་ལད་ཡར་ཤོག་” ཅེས་བཤད་ཀྱང་་་་་་
གཞོན་ནུ་མ་དེས་“འོ་ན་ང་སྨན་ཁང་དུ་འགྲོ་ཡི་ཡིན་”ཞེས་
བཤད། ཨ་ཅག་དབྱངས་ཅན་ལགས་ཀྱིས་བུ་མོ་དེའི་སྤྱི་གཙུག་
ནས་རྟིང་པ་བར་ཞིབ་པར་བལྟས་པས་གཞོན་ནུ་མ་དེའི་བྱད་
བཞིན་འདི་ལྟར་སྣང་། ་གནག་སྣུམ་མགོ་སྐྱེས་ལན་བུ་རྒྱབ་ཏུ་
ལྷུག་པོར་དཔྱངས་ཤིང༌། དཀར་ཞིང་སྒོར་བའི་ངོ་གདོང་སྟེང་
དུ་རྒོད་པོའི་གཤོག་པ་དང་འདྲ་བའི་སྨིན་མ་གཞོགས་གཉིས་
སུ་དབྱེ་བའི་འོག་ཁྲ་ཆུང་མིག་གཉིས་གཟི་མདངས་རབ་ཏུ་
འཕྲོ། སྣའི་གཟེངས་ཅུང་མཐོ་ཙམ་ཡིན་པ་དང་། མཆུ་ཡི་་་
- 111 -



འདབ་མ་སྲབ་ཅིང་དམར་བའི་ཁྲོད་ནས་ག་བུར་གྱི་མདངས་
ལ་འགྲན་པར་ནུས་པའི་སོ་ཡི་ཕྲེང་བ་མུ་ཏིག་སྟར་ལ་བརྒྱུས་
པ་ལྟ་བུའི་ངོ་མཚར་མངོན། བཅུ་དྲུག་ལང་ཚོས་ཕྱུག་པའི་བུ་
མོ་དེའི་ལུས་ཀྱི་གྱོན་པ་བབས་ཆགས་ཤིང་། བྱེད་སྟངས་ཡ་
རབས་ཚུལ་དང་ལྡན་པ་ཞིག་སྣང་། བུ་མོ་དེའི་རྣ་བར་སྒོར་
གཟུགས་ ཅན་གྱི་རྣ་ལོང་ཞིག་བཏགས་ཡོད་པ་དེ་ནས་སེར་
ལམ་ལམ་འོད་འཕྲོ་བ་དེར་ཨ་ཅག་དབྱངས་ཅན་ལགས་དོ་
སྣང་ཆེན་པོ་བྱུང་སྟེ་“བུ་མོ་དེ་ག་ནས་རེད་དམ་” ཞེས་དྲིས།
སྐྱིད་འཛོམས་ལགས་ཀྱིས་འཛུམ་དམུལ་བཞིན་“འདི་ཤང་གི་
དབུ་ཁྲིད་རྒན་པ་སངས་ལགས་ཀྱི་བུ་མོ་རེད་” ཅེས་ལན་
བཏབ། དབྱངས་ཅན་ལགས་ཀྱིས་“འ་ཙི། ཕྲུ་གུ་ཆེན་པོ་་་་
ཆགས་ཆགས་ང་ཚོ་རྒས་ན་ད་ཚོད་ང་ཚོ་ཤི་ཡང་ཚར་་་་
ཡོད་” ཅེས་བཤད་པ་ཙམ་ལས་བསམ་བློའི་ནང་བུ་མོ་དེར་
ཡིད་ཤིན་ཏུ་འཐད་པོ་བྱུང་སྟེ་རང་གི་བུ་འབྲིང་བའི་མནའ་
མར་བྱུང་ན་ཅི་མ་རུང་སྙམ་སྟེ་མུ་མཐུད་དྲིས་དོན་ “བུ་མོ་
འདི་ལས་ཁུངས་གང་དུ་ཡོད་དམ་”ཞེས་དྲིས། སྐྱིད་འཛོམས་
ལགས་ཀྱིས་“བུ་མོ་ད་ལྟ་སློབ་གྲྭར་འགྲོ་ཡི་ཡོད། ཆུང་དུས་ང་
ཚོའི་བུ་མོ་དང་འཛིན་གྲྭ་གཅིག་པ་རེད། ཁོ་གཉིས་ཧ་ཅང་
འཆམ་པོ་ཡོད་” ཅེས་བཤད། ཨ་ཅག་དབྱངས་ཅན་ལགས་
ཀྱིས་“དུས་དེང་སང་ཧ་ཅང་ཡ་མཚན་རེད། ཕྲུ་གུ་གཅིག་
- 112 -



གཉིས་ཀྱི་ཨ་མར་འགྱུར་བའི་དུས་ལ་ཡང་ད་དུང་སློབ་གྲྭར་
སློབ་སྦྱོང་བྱ་རྒྱུ། ད་དཔེ་རེད་” ཅེས་བཤད། དེ་ནས་ཡར་་་་
ལངས་ཏེ་“ད་ཕྱི་པོ་ཆགས་སོང་། ང་འགྲོ་ཡི་ཡིན་”ཞེས་་་་
བཤད་པ་དང་ཕྱིར་ཐོན། ལམ་བར་དུ་བསམ་བློའི་ནང་རྒན་
པ་སངས་ལགས་ལ་བུ་མོ་ཡག་པོ་དེ་འདྲ་ཞིག་འདུག བུ་མོ་དེ་
མནའ་མར་ལེན་ཐུབ་ན་ང་ཚོ་ཤང་གི་འགོ་ཁྲིད་དང་གཉེན་
ཚན་དུ་འགྱུར་ཏེ་ཕྱིན་ཆད་ཤང་འདིའི་ནང་སུ་ལ་ཡང་རེ་ལྟོས་
བྱེད་མི་དགོས་པའི་ཁྱིམ་ཚང་ཞིག་ཏུ་འགྱུར་རྒྱུ་ཉག་ཅིག་རེད།
བྱ་བ་འདི་དོན་ཆེན་ཡིན་པས་ངས་ཤེས་རབ་ལགས་དང་གྲོས་
བྱས་ནས་ཐབས་ཤེས་བཟང་པོ་ཞིག་གཏོང་དགོས་སྙམ་་་་་
བཞིན་ཁྱིམ་དུ་སླེབས། དེ་ནུབ་པཱ་ཤེས་རབ་ལགས་ལ་བྱ་བ་
འདི་གལ་ཆེ་དོན་ཆེ་ཡིན་ལུགས་ཞིབ་པར་བཤད་པས་ཤེས་
རབ་ལགས་ཀྱིས་མགོ་བ་ལྕོག་ལྕོག་བྱེད་བཞིན་པར་“དེ་རང་
རེད། ངས་སང་ཉིན་རང་བུ་མོ་དེར་བལྟ་བར་འགྲོ་ཡི་ཡིན་”
ཞེས་བཤད་དེ་སྐད་ཆའི་མཚམས་བཞག་ནས་ཉལ།
འཇམ་དཔལ་གྱིས་ཐལ་རྡུལ་གྱིས་གཏུམས་པའི་རླངས་
ཁོར་ལ་ཕྱིད་བདར་བྱས། དེ་ནས་ནང་དུ་འཛུལ་ཏེ་མེ་སྤར་བ་
དང་། སྐྱོན་ཡོད་མེད་བརྟག་དཔྱད་རོབ་ཙམ་ཚར་རྗེས་མར་
དོན་ཏེ་ཁྱིམ་ནང་ཡར་འཛུལ། །
“ཨ་མ་ལགས། སང་ཉིན་ང་ཀོང་པོར་ཤིང་དབོར་་་་
– 113 -



འདྲེན་བྱེད་པར་འགྲོ་མཁན་ཡིན། སྔོན་ལ་ལམ་དངུལ་སྒོར་ལྔ་
བརྒྱ་ང་ལ་གནང་རོགས་”ཞེས་བཤད། ཨ་ཅག་སྐྱིད་འཛོམས་
ལགས་ཀྱིས་ལམ་སེང་མིན་ཞེས་ཤོད་མི་ཤེས་པར་“ཕྱི་དྲོ་ངས་
དངུལ་བསྡོག་ཆོག་”ཅེས་ཁ་ནས་ཤོར། སེམས་ནང་དུ་ཁ་སང་
ཆང་ས་བརྒྱབ་པ་ནས་ད་བར་ཟླ་བ་གཅིག་ཙམ་སོང་བའི་ནང་
འགྲོ་སོང་ཧ་ཅང་ཆེན་པོ་རེད། ཇ་དང་ཆང་དང་ཐ་མག་ལ་
སོགས་པའི་འགྲོ་སོང་ཁོ་ནར་ཧ་ལམ་སྒོར་བརྒྱ་ལྷག་ཙམ་སོང་
ཟིན་པ་ཡོད། ད་དུང་...... ཡིན་ནའི་རླངས་འཁོར་འགུལ་
བསྐྱོད་བྱས་ནོ་ཡོང་འབབ་ཡིན་གྱི་རེད་སྙམ་ནས་ལམ་ཟས་
བཟོ་རྒྱུའི་གྲ་སྒྲིག་བྱེད་པར་སོང་། ཕྱི་དྲོ་སྒོར་ལྔ་བརྒྱ་དེ་འཇམ་
དཔལ་ལ་སྤྲད་ནས་སང་ཉིན་སྔ་དྲོ་ཇི་ཙམ་ལ་ཐོན་རྒྱུའི་སྐད་
ཆ་བྲིས། འཇམ་དཔལ་གྱིས་“སྔ་དྲོ་ཆུ་ཚོད་ལྔ་པ་ཙམ་ལ་ཐོན་
གྱི་ཡིན་”ཞེས་བཤད།
པཱ་ཤེས་རབ་ལགས་ཁྱིམ་དུ་འབྱོར་ཏེ་ཇ་གང་འཐུང་མ་
ཐག་ཨ་ཅག་དབྱངས་ཅན་ལགས་ལ་བཤད་དོན་“དངོས་་
གནས་བུ་མོ་ཡག་པོ་ཞིག་འདུག དེ་མནའ་མར་སློང་རྒྱུ་བྱུང་
ན་ཅི་མ་རུང”ཞེས་བཤད་པར་ཨ་ཅག་དབྱངས་ཅན་ལགས་
ཀྱིས་“སྤྱིར་ན་ང་ཚོའི་ཤང་དིའི་ནང་ང་ཚོ་ནང་བཞིན་གྱི་མི་
ཚང་ཞིག་གིས་བུ་མོ་མནའ་མར་སློང་ན་མི་སྟེར་མཁན་སུ་ཡོད།
ཡིན་ནའི་བུ་མོ་འདི་ཤང་གི་འགོ་ཁྲིད་ཀྱི་བུ་མོ་ཡིན་དུས་སྔོན་
- 114 -



ལ་མི་ཞིག་བརྒྱུད་ནས་བཤད་ན་དགའ་གི་རེད་པཱ་” ཞེས་་་
བཤད་པར་ཤེས་རབ་ལགས་ཀྱིས་མོས་མཐུན་ཡོད་པའི་རྣམ་
འགྱུར་བསྟན། ཨ་ཅག་དབྱངས་ཅན་ལགས་ཀྱིས་མུ་མཐུད་དེ་
“ངས་བྱས་ན་ཨ་ཅག་སྐྱིད་འཛོམས་ལགས་རྒྱུད་དེ་ཨེམ་རྗེ་
མཁས་མཆོག་ལགས་ཀྱིས་གསུང་ན་འཚམ་ཤོས་རེད་” ཅེས་
བཤད། པཱ་ཤེས་རབ་ལགས་ཀྱིས་“རེད། རེད། དེ་རང་ཡག་པོ་
འདུག་”ཅེས་བཤད་དེ་མོས་མཐུན་ཡོངས་སུ་བྱས།
དེ་ཉིན་ཕྱི་དྲོ་ཨ་ཅག་སྐྱིད་འཛོམས་ལགས་ཤེས་རབ་
ལགས་ཀྱི་ཁྱིམ་དུ་ཕེབས། ཁོང་གིས་“བུ་འཇམ་དཔལ་ལགས་
ཁ་ཉིན་ཐོན་སོང་། ནང་ལ་ང་གཅིག་པུ་སྡོད་མི་སྐྱིད་པས་དེ་ .
རིང་ཁྱེད་ཚོའི་ས་ལ་ཡོང་བ་ཡིན་”ཞེས་བཤད་པ་དང་ཨ་ཅག་
དབྱངས་ཅན་ལགས་ཀྱིས་འཛུམ་འཛུམ་ངང་“དེ་མཉེས་ཀྱི་
རེད། ཨ་ལད་བཞུགས་དང་” ཞེས་བཤད་པ་དང་གསོལ་ཇ་
ཞུས། པཱ་ཤེས་རབ་ལགས་འདིར་ཡོང་སྟེ་ “སྐྱིད་འཛོམས་་་་་
ལགས་བཞུགས་དང་” ཞེས་བཤད་དེ་ཁོ་རང་ཡང་བསྡད། ཨ་
ཅག་སྐྱིད་འཛོམས་ལགས་ཀྱིས་“ད་རེས་ང་ཚོ་མི་ཚང་གཉིས་
པོས་ཧ་རུབ་སྦ་རུབ་བྱས་ཏེ་ཆང་ས་གྲ་རྒྱས་པོ་ཞེ་དྲགས་བྱུང་
སོང་། གོང་འོག་བར་གསུམ་ཚང་མ་དགའ་པོ་བྱུང་འདུག་
ཅེས་བཤད་པ་དང་པཱ་ཤེས་རབ་ལགས་དང་ཨ་ཅག་དབྱངས་
ཅན་ལགས་ཀྱིས་དགོད་འཚེར་འཚེར་ངང་ “དངོས་གནས་
– 115 -



ཡག་པོ་བྱུང་སོང་”ཞེས་ཡང་ཡང་བཤད། གླེང་གཞི་འདི་འགོ་
ཚུགས་པ་ནས་བཟུང་ཕན་ཚུན་གཉིས་ཀས་རྒྱུས་བཤད་རྒྱུས་
གླེང་བྱས་ཏེ་རང་རང་གི་བཏང་བཏང་བྱུག་བྱུག་ཁོ་ན་བཤད།
ཡུད་ཙམ་འདས་རྗེས་སྤྱང་གྲུང་འཛོམས་པའི་པཱ་ཤེས་རབ་
ལགས་ཀྱིས་དེ་རིང་ཨ་ཅག་སྐྱིད་འཛོམས་ལགས་མ་བོས་ངང་
གིས་ངའི་ཁྱིམ་དུ་ཕེབས་པར་སྐད་ཆ་ཆོ་མེད་ཁོ་ན་བཤད་ནས་
བསྡད་ན་གོ་སྐབས་ཡག་པོ་འདི་ཤོར་གྱི་རེད་སྙམ་ནས་འཛུམ་
དམུལ་དམུལ་ངང་“ཁ་སང་དབྱངས་ཅན་ལགས་ཀྱིས་བཤད་
པ་མ་གཏོགས་ངས་རྒན་པ་སངས་ལགས་ལ་བུ་མོ་ཆེན་པོ་དེ་
འདྲ་ཡོད་པ་དངོས་གནས་ཤེས་ཀྱི་མེད་”ཅེས་གཏམ་གྱི་གླེང་
གཞི་གཞན་པ་ཞིག་བཏོན་མ་ཐག་ཨ་ཅག་སྐྱིད་འཛོམས་་་་་
ལགས་ཀྱིས་ལམ་སེང་པ་སངས་ལགས་ཀྱི་བུ་མོའི་ལོ་རྒྱུས་ཆུ་
སྐྱེས་སྐྱེས་ནས་ཆུ་སིམ་སིམ་བར་ཞིབ་པར་བཤད། ཨ་ཅག་
དབྱངས་ཅན་ལགས་ཀྱིས་བློ་རྩེ་གཅིག་སྒྲིམས་ཀྱིས་སྐད་ཆ་དེ་
དག་འགོ་ནས་མཇུག་བར་ཉན། ཨ་ཅག་སྐྱིད་འཛོམས་ལགས་
ཀྱི་གཏམ་མཇུག་འགྲིལ་མ་ཐག་དབྱངས་ཅན་ལགས་ཀྱིས་་་
“ཁ་སང་ངས་བུ་མོ་དེ་ང་ཚོའི་བུའི་མནའ་མར་ལེན་རྒྱུའི་སྐོར་
པཱ་ལགས་ལ་ཞུ་ཙམ་བྱས་པས་ཁོང་གིས་ཧ་ཅང་མོས་པོ་གནང་
གི་འདུག ངས་དེའི་སྐོར་ཨ་ཅག་ཁྱེད་སར་ཞུ་བར་ཡོང་རྩིས་
ཡོད་པས་དེ་རིང་ཁྱེད་རང་འདིར་ཕེབས་པ་དངོས་གནས་
– 116 -



དམ་ཚིག་འདུག” ཅེས་བཤད་པ་དང་པཱ་ཤེས་རབ་ལགས་་
ཀྱིས་དེའི་མཇུག་མཐུད་དེ་ “ང་ཚོའི་བུ་འབྲིང་བར་རྒན་པ་
སངས་ལགས་ཀྱི་བུ་མོ་དེ་བྱུང་ན་ཡག་པོ་ཡོང་བ་འདུག མ་
གཞི་ངས་རྒན་པ་སངས་ལགས་ལ་ཐད་ཀར་ཞུས་ན་མིན་་་་
གསུངས་ཀྱི་མ་རེད། ཡིན་ནའི་ངེད་ཚོའི་ཨེམ་རྗེ་ལགས་དང་
རྒན་པ་སངས་ལགས་ཐུགས་ཉེ་པོ་ཡོད་ཙང་ཁོང་གིས་གསུང་
ན་ལེགས་པ་ཡོང་གི་རེད་སྙམ། བྱས་ཙང་ཨ་ཅག་སྐྱིད་་་་་་་
འཛོམས་ལགས་ཀྱིས་ཕར་ཕེབས་ནས་ཨེམ་རྗེ་ལགས་ལ་ཅིག་
གསུང་རོགས་གནང་” ཞེས་མངགས་ཆ་བྱས་པར་སྐྱིད་་་་་་་
འཛོམས་ལགས་ཀྱིས་ “ཡིན་ད་ཡིན། ད་ཆ་ང་ཚོ་མི་ཚང་་་་
གཉིས་པོ་ཁྱིམ་ཚང་སྟོད་སྨད་ཡིན་པས་ཕྱག་རོགས་ཞུ་དང་
ཞུ་”ཞེས་ཁས་ཡོངས་སུ་བླངས། ཨ་ཅག་དབྱངས་ཅན་ལགས་
ཀྱིས་“ཨ་ཅག་སྐྱིད་འཛོམས་ལགས་ཁྱེད་རང་དངོས་གནས་
ཡག་པོ་འདུག རྗེས་སུ་ནང་ཚགས་གནང་སྟེ་གཟིམ་ཁང་ལ་
བཞུགས་མཁན་མེད་དུས་འདིར་ཕེབས་རྐྱང་གནང་ཞིག ང་
གཉིས་ཅི་འཕྲོས་མོལ་འཕྲོས་གནང་སྟེ་བཞུགས་ན་ཐུགས་སྤྲོ་
པོ་ཡོང་གི་རེད་”ཅེས་བཤད་དེ་ཁོང་གསུམ་པོ་སྐད་ཆ་བཤད་
ནས་ཉིན་ཕྱེད་ཀྱི་དུས་འདས། དེ་ནས་ཨ་ཅག་སྐྱིད་འཛོམས་
ལགས་ཨ་ཅག་དབྱངས་ཅན་ལགས་ཀྱིས་སྐྱེལ་མ་བྱས་ཏེ་ཕྱིར་
ལོག་བྱས། ལམ་བར་དུ་སྐྱིད་འཛོམས་ལགས་ཀྱི་བསམ་བློར་བྱ་
- 117 -



བ་འདི་ཡིན་གཅིག་པཱ་ལགས་ལ་ཞུ་དགོས་དོན་ཅི་ཡོད། ངས་
ཐད་ཀར་རྒན་པ་སངས་ལགས་ལ་བཤད་ན་ཁོང་གི་བུ་མོ་མི་
ཚང་ཆེན་པོ་འདི་འདྲ་ཞིག་ལ་སྟེར་རྒྱུ་བྱུང་ན་དགའ་ཐག་ཆོད་
ཀྱི་རེད། ཞོར་ལ་ང་སྐྱིད་འཛོམས་ལ་ཡང་ངོ་གསོ་ཞིག་ཡོང་གི་
རེད་སྙམ།
ཉིན་ཞིག་སྐྱིད་འཛོམས་ལགས་ཀྱིས་རྒན་པ་སངས་་་་་
ལགས་ལས་ཤག་ཏུ་བཞུགས་པ་ཞིག་དང་བསྟུན་ཏེ་ཁོང་གི་
སར་ཕེབས། རྒན་པ་སངས་ལགས་ཀྱིས་ཨ་ཅག་སྐྱིད་འཛོམས་
ལགས་ཕེབས་པ་མཐོང་འཕྲལ་མགྱོགས་པོ་ཡར་གདན་དྲངས་
ནས་གསོལ་ཇ་གང་ཞུས་རྗེས་“ གཟིམ་ཁང་ལ་དཀའ་ངལ་མི་
འདུག་གམ་” ཞེས་དྲིས། ཨ་ཅག་སྐྱིད་འཛོམས་ལགས་ཀྱིས་
གད་མོ་དགོད་བཞིན་དུ་“ང་ལ་དཀའ་ངལ་མ་འཕྲད་ན་རྒན་
ལགས་སར་བཅར་མི་ཆོག་པ་ཡིན་ནམ་” ཞེས་ཤོད་མུས་ལ་
ཅུང་ནན་པོས་“པཱ་ཤེས་རབ་ལགས་ཀྱིས་ཁོང་གི་བུ་འབྲིང་བ་
བསྟན་འཛིན་ལ་ཁྱེད་ཀྱི་བུ་མོ་མཚོ་མོ་ལགས་བཀའ་མོལ་ཞུ་རུ་
ང་བཏང་གནང་བྱུང་”ཞེས་བཤད་པས་པ་སངས་ལགས་ཀྱི་
སེམས་སུ་ད་ལྟ་སློབ་གྲྭར་འགྲོ་མུས་ཡིན་པའི་བུ་མོ་ཞིག་མནའ་
མར་སྟེར་དགོས་ཞེས་པ་དེ་ཀུ་རེ་བྱས་པ་མིན་ནམ་སྙམ་སྟེ་
དགོད་བཞིན་དུ་“ཨ་ཅག་ལགས་ཞལ་ཤོབ་མ་གནང་”ཞེས་
བཤད་པས་ཨ་ཅག་སྐྱིད་འཛོམས་ལགས་ཀྱི་བསམ་པར་པ་
- 118 -



：，，
，...
་
་ :
，
..
སངས་ལགས་ཀྱིས་བུ་མོ་མི་ཚང་ཆེན་པོ་དེ་འདྲ་ཞིག་གིས་སློང་
དེར་ཡིད་ཆེས་མ་སོང་སྙམ་སྟེ་“ཐུགས་ཁག་མེད། ཕལ་
ར་ཐུགས་ཡིད་ཆེས་ཁག་པོ་རེད། ཡིན་ནའི་འདི་དངོས་་
འབྲེལ་རང་རེད་དཱ་”ཞེས་ནན་གྱིས་བཤད། རྒན་པ་སངས་
ལས་ཀྱིས་“ ངའི་བུ་མོ་ད་ལྟ་སློབ་གྲྭར་འགྲོ་མུས་ཡིན་”ཞེས་
བཤད་པར་ཨ་ཅག་སྐྱིད་འཛོམས་ལགས་ཀྱིས་“ ཕྲུ་གུ་བུ་མོ་
སློབ་གྲྭར་བཏང་སྟེ་ཅི་བྱེད། འཇིག་རྟེན་གཏམ་དཔེར་ཚོང་
དང་བུ་མོ་བྲིན་སར་རྒྱོབས་ཞེས་ཟེར་ཡོང་། ལྷག་པར་པཱ་ཤེས་
རབ་ལགས་མི་ཚང་ཆེན་པོ་ཡིན་པས་ཁོང་གིས་མནའ་མར་
སློང་རྒྱུའི་རེ་བ་གནང་དུས་འདི་ལས་སླ་པོ་མ་རེད་དཱ་” ཞེས་
བཤད་པས་པ་སངས་ལགས་བཞིན་མདོག་རིམ་བཞིན་ཇེ་་
ནག་ཏུ་འགྱུར་ཏེ་ “ ཨ་ཅག་སྐྱིད་འཛོམས་ལགས་ཀྱིས་་་་་་་
དགོངས་པ་དེ་འདྲ་བཞེད་པར་ཐུགས་རྗེ་ཆེ་ཞུ། ཡིན་ནའི་བུ་
མོས་སློབ་གྲྭ་འབྲིང་བ་ཐོན་ཏེ་མུ་མཐུད་སློབ་གྲྭ་ཆེན་མོར་འགྲོ་
རྒྱུའི་འདོད་པ་འདུག་ལ་ང་ཚོ་ཕ་མས་དེ་ལ་མོས་མཐུན་ཡོངས་
སུ་བྱེད་ཀྱི་ཡོད། བྱས་ཙང་ ......” སྐྱིད་འཛོམས་ལགས་་་་
གཏམ་དེ་ཐོས་པ་དང་ཁོང་གོད་ཅིག་ཤོར་ཏེ་“ངས་བྱས་ན་
དགོངས་པ་རྒྱ་ཆེ་ཙམ་བཞེད། ཕྲུ་གུ་བུ་མོས་ཡིག་རྩིས་ལ་་་
བརྟེན་ཏེ་ནམ་འཕང་གཅོད་ཐུབ་མཁན་སུ་བྱུང་མྱོང་ཡོད། དེ་
ལས་མིག་མཐོང་ལག་ཟིན་གྱི་ཁེ་ཕན་དེ་མིག་མདུན་ནས་ཤོར་
-- 119 -



ན་ཧ་ཅང་འཕངས་པོ་རེད་”ཅེས་བཤད། པ་སངས་ལགས་
སྐྱིད་འཛོམས་ལགས་ཀྱི་གཏམ་དེ་ཚོའི་དོན་གྱི་སྙིང་པོ་རྟོགས་
ཏེ་རང་ཉིད་ལ་མཐོང་ཆུང་ཁྱད་གསོད་བྱས་པར་ཁོང་ཁྲོ་ཆེན་
པོ་བྱུང་རུང་རེ་ཞིག་ཤུགས་ཀྱིས་མནན་ནས་བཅོལ་མ་་་
འཛུམ་དང་བཅས་ཏེ་“ངས་ཕྲུ་གུའི་ཨ་མར་གོ་བསྡུར་བྱས་
ནས་བསམ་བློ་གཏོང་གི་ཡིན་” ཞེས་བརྗོད་པས་སྐྱིད་་་་་་་
འཛོམས་ལགས་ཀྱིས་ལམ་སེང་ཚ་འདེད་བཏང་སྟེ་ “འོ་ན་
ལན་དེ་ཞུ་བར་ག་དུས་བཅར་ན་དགའམ་” ཞེས་དྲིས། པ་
སངས་ལགས་ཀྱིས་འཚབ་འཚུབ་ངང་“ ངས་ཕར་བཅར་ཆོག
ཕར་བཅར་ཆོག་” ཅེས་བཤད་མ་ཐག་སྐྱིད་འཛོམས་ལགས་
ཡར་ལངས་ཏེ་“འགྲིག་གཱ་ང་ལན་སྒུག་སྡོད་ཀྱི་ཡིན། མགྱོགས་
ཙམ་ཡིན་དཱ་”ཞེས་བཤད་ནས་ཕྱིར་ཐོན། .
པཱ་ཤེས་རབ་ལགས་དང་ཨ་མ་དབྱངས་ཅན་ལགས་་
གཉིས་དོན་དག་འདིའི་ཆེད་དུ་སྐྱིད་འཛོམས་ལགས་སར་་་ བ
ཐེངས་མ་འགའ་ཤས་ཡོང་། ཡིན་ནའི་པ་སངས་ལགས་ཀྱིས་
ད་དུང་ལན་བྱེད་མཁན་མེད་སྟབས་སྐྱིད་འཛོམས་ལགས་་་
སེམས་པ་འཚབ་ནས་པ་སངས་ལགས་སར་འགྲོ་རྩིས་བྱས།
འགྲོ་ཁར་གོམ་པ་སྤོ་མཚམས་བཞག་སྟེ་བསམ་བློ་ཞིབ་པར་
བཏང་པས་ང་ནང་གི་ཨ་མ་ཞིག་གིས་དོན་དག་ཆེ་ཆུང་མེད་
པར་མི་གཞན་གྱི་ཁྱིམ་གྱི་ཐེམ་པ་འགམས་རྐྱང་བྱས་ན་ལན་པོ་
- 120 --



རང་ཨེ་ཡོད། ལྷག་པར་པ་སངས་ལྟ་བུའི་ཁྱིམ་ཚང་ཕལ་པའི་
སྒོ་རྩར་དེ་བས་འགྲོ་རྐྱང་བྱེད་མི་ཉན། དེ་ལས་དོ་དགོང་་་་
མཁས་མཆོག་ལགས་ལ་བཤད་དེ་ལན་ཞིག་སྒུག་ཐབས་བྱས་
ན་དེ་དྲག་སྙམ་ནས་དེ་ལྟར་བྱ་རྒྱུར་ཐག་བཅད།
ཉི་མ་ནུབ་རིའི་རྒྱབ་ཏུ་བཞུད་པ་དང་ར་ལུག་དང་བ་
ཕྱུགས་ལ་སོགས་རྫི་བོས་འདེད་དེ་ཁྱིམ་དུ་ལོག་ཡོང་། ས་རུབ་
ནས་ས་གཞི་དང་ནམ་མཁའ་གཉིས་ཡུག་གཅིག་ཏུ་འདྲེས་ཏེ་
ནམ་མཁར་སྐར་འོད་དང་ས་གཞིར་སྒྲོན་མེའི་འོད་ཆེམ་ཆེམ་
འཕྲོ་བའི་སྐབས་སུ་ཨེམ་རྗེ་མཁས་མཆོག་ལགས་དང་བུ་མོ་
གཉིས་སྨན་ཁང་ནས་གཞི་ནས་ནང་དུ་ལོག་ཕེབས། ཨ་ཅག་
སྐྱིད་འཛོམས་ལགས་ཀྱིས་ལམ་སེང་གསོལ་ཇ་ཚ་པོ་གང་་་་
བཀྱག་སྟེ་“དོ་དགོང་ཕྱི་པོ་དེ་འདྲ་འགོར་དགོས་དོན་གང་
གནང་སོང་ངམ་” ཞེས་དྲིས་ཏེ་འགྲམ་དུ་བསྡད། ཨེམ་རྗེ་་་
ལགས་ཀྱིས་སྤྱན་གཉིས་སྐྱིད་འཛོམས་ལགས་ལ་གཟིགས་ནས་
“ དོ་དགོང་ལོག་ཡོང་ཁར་ཤང་གི་འགོ་ཁྲིད་པ་སངས་ལགས་
ཕེབས་ནས་བཀའ་མོལ་གནང་སྟེ་འགོར་སོང་”ཞེས་གསུངས་
པ་དང་གསོལ་ཇ་བཞེས། སྐྱིད་འཛོམས་ལགས་ཀྱིས་ལམ་སེང་
སྐད་ཆའི་མཇུག་མཐུད་དེ་“རྒན་པ་སངས་ལགས་ཀྱིས་ཁོང་
གི་བུ་མོའི་འགྲོ་སྟངས་སྐོར་བཀའ་མོལ་འདྲ་ཁྱེད་ལ་གསུངས་
ཀྱི་མི་འདུག་གམ་” ཞེས་དྲིས་པས་མཁས་མཆོག་ལགས་ཡ་
- 121
-



མཚན་ཆེན་པོ་བྱུང་སྟེ་ “དེ་འདྲ་གང་ཡང་གསུངས་ཀྱི་མི་་
འདུག འདི་ག་འདྲ་རེད་དམ་” ཞེས་དྲིས། སྐྱིད་འཛོམས་་་
ལགས་ཀྱིས་ཁ་སྔོན་པཱ་ཤེས་རབ་ལགས་ཀྱི་ཁྱིམ་དུ་བསྐྱོད་དེ་
བཤད་པའི་སྐད་ཆ་འགོ་ནས་མཇུག་བར་ཞིབ་ཅིང་ཕྲ་བ་ཚར་
གཅིག་བཤད་རྗེས་“མཁས་མཆོག་ལགས་ཁྱེད་རང་སང་ཉིན་
རྒན་པ་སངས་ལགས་རྩར་ཕེབས་ཏེ་འདིའི་སྐོར་ལན་ཞིག་
ལེན་རོགས་གནང་། ཉེ་ཆར་པཱ་ཤེས་རབ་ལགས་དང་ཨ་མ་
དབྱངས་ཅན་ལགས་ངའི་སར་དོན་དག་འདི་རང་གི་ཆེད་དུ་
ཐེངས་མ་འགའ་ཤས་ཕེབས་བྱུང་”ཞེས་བཤད་པར་མཁས་
མཆོག་ལགས་ཀྱིས་“ང་སྨན་ཁང་ནང་ནད་པར་སྨན་བཅོས་
བྱས་ཏེ་གཅིན་པ་གཏོང་བ་འགྲོ་བའི་དུས་ཚོད་ཀྱང་དཀོན་པོ་
འདུག ལས་ཀ་འདི་འདྲས་......”ཞེས་སྐད་ཆའི་མཇུག་མ་
རྫོགས་གོང་སྐྱིད་འཛོམས་ལགས་ཀྱིས་“ཁྱེད་རང་ནད་པར་
བལྟ་རྒྱུ་ལས་དེ་མིན་གང་ཡང་ཤེས་ཀྱི་མ་རེད། སྔར་ནས་ད་
བར་ནང་འདིའི་ཕྱི་ནང་བར་གསུམ་གྱི་འགན་ཚང་མ་ང་སྐྱེ་
དམན་མི་གཅིག་གིས་འཁྱེར། ཁྱེད་རང་གཞན་ལ་བལྟ་མི་་
དགོས་པཱ་ཤེས་རབ་ལགས་ལ་གཅིག་ལྟོས་དང་། མི་ཚོ་ཁྱིམ་
ཚང་གི་བྱ་བར་འཇོན་ཐང་ག་འདྲ་མི་འདུག་གམ་”ཞེས་སྐད་
ཤུགས་ཆུང་ནས་ཆེ་བ་དང་། སྐད་གདངས་དམའ་ནས་མཐོ་
བར་འགྱུར་ཏེ་ང་རྒྱལ་གྱི་གཏམ་རྫོགས་རྒྱུ་མེད་པ་སྨྲ་བར་་
– 122 -



མཁས་མཆོག་ལགས་ཀྱིས་རྒྱུས་མངའ་གནང་སྟེ་ལན་ཅི་ཡང་
མ་བཏབས། དེའི་འགྲམ་དུ་བུ་མོས་ཨ་མའི་གདོང་ལ་བལྟས་
ཏེ་པཱ་ལགས་ལ་སེམས་གཏིང་ནས་ཤ་ཚ་བའི་གདུང་བ་དྲག་པོ་
བསྐྱེད། པཱ་ལགས་དགུང་ལོ་ཆེན་པོ་དེ་ཙམ་ལ་ཕེབས་རུང་
ཉིན་མོ་སྨན་ཁང་དུ་སྐུ་ལས་ཉིན་གང་བསྐྱོན། མཚན་མོ་ནང་
ལ་ཕེབས་ནས་སྐུ་ངལ་མ་གསོས་གོང་རྣ་བར་བསུན་བཙིར་ཆེ་
བའི་གཏམ་ངན་མང་པོ་འདི་འདྲ་གསན་ཏེ་ཐུགས་མི་སྤྲོ་བ་
བཟོས། ཨ་ཙི། འཇིག་རྟེན་འདིར་མི་བཟང་པོར་འབྲས་བུ་
ཡག་པོ་ཞིག་དང་། མི་ངན་པར་འབྲས་བུ་ངན་པ་ཞིག་ཐོབ་
འོས་པ་ཡིན་ཏེ་དེ་གཅིག་ཏུ་མ་ངེས་པར་རྒྱུ་མཚན་ཅི་ཡིན་
སྙམ་སྟེ། ཡིད་ལྷག་པར་མུག་པར་གྱུར། སྐྱིད་འཛོམས་ལགས་
ཀྱིས་ང་རྒྱལ་ཆེན་པོ་བྱས་ནའང་དེ་ལ་ལན་ཚིག་གཅིག་་་་་་
འདེབས་མཁན་མེད་སྟབས་མུ་མཐུད་ཤོད་ཐབས་མེད་པར་
སྣ་ཤུ་དང་བཅས་ཏེ་ཕྱིར་ཐོན། བུ་མོས་ཡར་ལངས་ཏེ་པཱ་་་
ལགས་ལ་གསོལ་ཇ་གང་བཀྱག་སེམས་གསོའི་གཏམ་འགའ་
ཤས་བརྗོད་སྙམ་ཡང་ཨ་མ་ལགས་ཀྱི་ཁོང་ཁྲོའི་མེ་ལྕེ་ཇེ་ཆེར་
འགྲོ་བར་དོགས་ནས་ག་ལེར་ཕྱིར་ཐོན་ཏེ་ཐབ་ཚང་ནང་་་
དགོང་ཟས་གྲ་སྒྲིག་བྱེད་པར་བསྐྱོད། འདིར་བཞུ་མར་གྱི་འོད་
འོག་ཏུ་མཁས་མཆོག་ལགས་གཅིག་པུ་སྨན་ཕྱི་ཐུན་ཤོག་སྐྱོན་
བཞིན་དུ་གནས་སོ།
– 123 -



པཱ་ཤེས་རབ་ལགས་ཀྱིས་མངགས་ཆ་བྱས་པའི་བྱ་བ་
འདིར་ལན་ཏན་ཏན་ཞིག་སྤྲོད་རྒྱུ་མེད་ན་ང་ངོ་ག་འདྲས་སེ་
བསྟན་སྙམ་ནས་བསམ་བློ་དྲུག་གསུམ་བཅོ་བརྒྱད་བཏང་་་་
མཐར་དབྱངས་ཅན་དཔལ་བརྒྱུད་དེ་ཐད་ཀར་མཚོ་མོར་
དྲིས་ན་དེ་ཡག་པོ་འདུག སྙམ་པ་བྱུང་སྟེ་ཞབས་སྐོར་ནས་
ཕྱིར་འཁོར་བ་དང་དབྱངས་ཅན་དཔལ་འགྲམ་དུ་བོས་ཏེ་
མཚོ་མོར་དོན་འདི་ཤོད་དགོས་པའི་ཁ་ཏ་བྱས། དབྱངས་ཅན་
དཔལ་གྱིས་“ད་ལྟ་ང་རང་ཡང་རང་མགོ་མ་ཐོན་པར་མིའི་
འགྲོ་སྟངས་ལ་ཇུས་གཏོགས་བྱ་རྒྱུ་ཕར་ཚད་རེད་” ཅེས་་་་་
བཤད་པར་སྐྱིད་འཛོམས་ལགས་རབ་ཏུ་ཁྲོས་ཏེ་“བསམ་་་
ཤེས་མེད་པའི་ངོ་ནག་སྤྱོད་ངན་ཁྱོད། ངས་དེ་འདྲ་བྱེད་་་་་
དགོས་དོན་ཁྱོད་ཀྱི་ཆེད་དུ་ཡིན། ...…..”ཞེས་གཤེ་གཤེ་ག་
ཚོད་བཏང་ན་ཡང་བུ་མོས་ལན་གང་ཡང་མ་བྱས་སྟབས་འུ་
ཐུག་ཐབས་ཟད། དེ་ལྟར་ལན་མེད་པར་ལུས་ཏེ་ཉིན་ཤས་
སོང་བའི་རིང་ཨ་ཅག་དབྱངས་ཅན་ལགས་ཐེངས་གཉིས་་་
ནང་དུ་ཕེབས་ཟིན། སྐྱིད་འཛོམས་ལགས་ཀྱིས་པཱ་མཁས་་་་
མཆོག་ལགས་ཐུགས་བྲེལ་ཚ་བར་ཁ་གཡར་ནས་ཕྱིར་སློག
ཡིན་ནའི་ ཨ་ ཅག་དབྱངས་ཅན་ལགས་ཐེངས་གསུམ་པ་་་་
ཕེབས་དུས་ལན་ཕུལ་ཡས་མེད་ན་ཁོང་སྐུ་རླུང་གནང་གི་རེད་
སྙམ་སྟེ་དེ་རིང་ཕྱི་དྲོ་པ་སངས་ལགས་སར་ཁོ་རང་འགྲོ་རྒྱུར་
- 124 -



ཐག་བཅད། ཉིན་གུང་གུང་ཟས་བཟས་ནས་ཡུད་ཙམ་སོང་བ་
ན་མཚོ་མོ་ཏག་ཏག་དབྱངས་ཅན་དཔལ་བོས་པར་སླེབས་
བྱུང་། ཨ་ཅག་སྐྱིད་འཛོམས་ལགས་དགའ་ཐག་ཆོད་ནས་མཚོ་
མོར་འཛུམ་དམུལ་དམུལ་ གྱིས་ “བུ་མོ། ཨ་ ལད་ཡར་ཤོག
དབྱངས་ཅན་དཔལ་ད་ལྟ་ཕྱི་ལ་ཕྱིན་སོང་། ཨ་ལད་ཡར་་་་
ཤོག་” ཅེས་སྐད་བཏང་བ་དང་འཐེན་པ་སྦྲགས་ཁང་པའི་
སྦུག་ཏུ་འཁྲིད། མཚོ་མོར་ཇ་གང་བླུགས། བཞིན་འཛུམ་ཁ་
འཇམ་པའི་སྒོ་ནས་“བུ་མོ། རང་ང་ཚོའི་བུ་མོ་དང་ལོ་ཟླ་ཡིན་
པ་ཡོད། རེད་པས་” ཞེས་དྲིས་པར་མཚོ་མོས་ “ ཨ་ ཅག་ང་
ལས་ལོ་གཅིག་གི་ཆེ་ཡི་རེད་” ཅེས་བཤད། སྐྱིད་འཛོམས་་་
ལགས་ཀྱིས་ “ ཨོའོ། ད་ཆུང་ཆུང་མ་རེད། རང་གི་གྲོགས་མོ་
དབྱངས་ཅན་དཔལ་ཡང་ཕྲུ་གུའི་ཨ་མར་འགྱུར་གྲབས་ཡོད།
ང་བུ་མོ་རང་གི་ལོ་ཚོད་ལ་ནང་གི་འགན་ཁུར་ཚར་བ་རེད་དཱ།
བུ་མོ་རང་ད་དུང་སློབ་གྲྭར་འགྲོ་རྒྱུ། ཁྱེད་ཀྱི་ཨ་མ་ལགས་ཀྱིས་
འགྲོ་སྟངས་བཟོ་རྒྱུའི་སྐོར་སྐད་ཆ་ཤོད་ཀྱི་མི་འདུག་གམ་”
ཞེས་དྲིས་པས་མཚོ་མོ་ངོ་གདོང་དམར་པོར་གྱུར་ཏེ་“ང་ད་ལོ་
སློབ་གྲྭ་འབྲིང་བ་ཐོན་གྱི་རེད། དེ་ཐོན་རྗེས་སློབ་གྲྭ་ཆེན་མོར་
ཡིག་ཚད་བཏང་སྟེ་ལོན་ན་འགྲོ་རྩིས་ཡོད། པཱ་ལགས་ཀྱིས་
མོས་མཐུན་གནང་གི་འདུག་”ཅེས་བཤད་པར་སྐྱིད་འཛོམས་
ལགས་ཧ་ལད་ནས་ “ཨ་ཙི་ཙི། དེ་འདྲ་ཡིན་ན་སློབ་གྲྭ་ཐོན་
ཁ 125 ས་



དུས་གདོང་ལ་གཉེར་མ་དང་མགོ་ལ་སྐྲ་དཀར་སྐྱེས་ཀྱི་མ་རེད་
པས། དེ་འདྲ་ག་འདྲ་ཡིན་ནམ་” ཞེས་ཧ་ལད་པའི་རྣམ་་་
འགྱུར་བསྟན་ཏེ་བཤད། དེ་ནས་བྱམས་བརྩེ་ཆེ་བའི་རྣམ་པར་
བཅོས་ཏེ་“བུ་མོ། བུ་མོ་ཟེར་མཁན་འདི་མེ་ཏོག་ནང་བཞིན་
རེད། མེ་ཏོག་བཞད་དུས་མཚར་པོ་ཡོད། མཚར་པོ་ཡོད་དུས་
འཇིག་རྟེན་འགྲོ་སྟངས་བྱས་ན་འཚམས་ཤོས་རེད། མེ་ཏོག་
འདབ་མ་ས་ལ་ལྷུང་དུས་ལྟ་མཁན་སུ་ཡང་མེད། དེ་དུས་བུ་
མོའི་རིན་ཐང་ཡང་ཤོར་བ་རེད། མཚོ་མོ་རང་ད་ལྟ་མེ་ཏོག་
བཞད་པ་ནང་བཞིན་མཚར་སྒང་རེད། མནའ་མར་སློང་་་་
མཁན་མང་པོ་ཡོད་ཀྱི་རེད། ངས་གོ་ཐོས་ལ་པཱ་ཤེས་རབ་་་
ལགས་ཀྱི་བུ་འབྲིང་བར་མནའ་མ་ཞིག་དགོས་ཀྱི་ཡོད་བཟོ་
འདུག མི་ཚང་འདིའི་མནའ་མར་འགྲོ་རྒྱུ་བྱུང་ན་མི་ཚེ་སྐྱིད་
ལ་འཁྱོལ་རྒྱུ་ཉག་ཅིག་རེད། ང་ཚོའི་གྲོང་ཚོ་འདིའི་ནང་ཁོ་ཚོ་
ལས་ཕྱུག་པའི་མི་ཚང་སུ་ཡོད། གལ་ཏེ་བུ་མོ་རང་གི་བློ་ལ་
འདུག་ན་ངས་སྐད་ཆ་བྱས་ཆོག དངོས་གནས་མཚོ་མོ་རང་
བསོད་ནམས་བསགས་པའི་བུ་མོ་ཞིག་རེད་འདུག་” ཅེས་
མགོ་ལ་བྱིལ་ཙམ་བྱས་ཏེ་བཤད། མཚོ་མོས་གཏམ་དེ་དག་
ཐོས་པ་དང་དབྱངས་ཅན་དཔལ་གྱི་ཡ་ང་བའི་མིག་སྔའི་་༌
གནས་ཚུལ་དེ་དག་ཡིད་ལ་དྲན་ཏེ་ཁོང་ཁྲོ་ལངས་ནས་“ངས་
ཨ་ཅག་དབྱངས་ཅན་དཔལ་མཐོང་དུས་སྙིང་རྗེ་ཡི་འདུག།
- 126 ཁ



སེམས་བཟང་ཅན་གྱི་ཨ་ཅག་འདིར་སྡུག་པོ་དེ་འདྲ་ཡོང་་་
དགོས་དོན་གང་ཡིན། ངས་དེ་ཚོ་མཐོང་དུས་ངའི་ཕ་མས་ང་
ལ་སློབ་གྲྭར་མུ་མཐུད་འགྲོ་རྒྱུའི་བསླབ་བྱ་གནང་བ་དེ་ཤིན་ཏུ་
རྩ་ཆེན་པོ་ཡིན་པར་ངོས་འཛིན་བྱེད་ཀྱི་ཡོད། ངས་སློབ་སྦྱོང་
ཡག་པོ་བྱས་ཏེ་སློབ་གྲྭ་ཆེན་མོར་འགྲོ་རྒྱུའི་སེམས་ཐག་བཅད་
པ་ཡིན་”ཞེས་བཤད་པ་དང་ཡར་ལངས་ནས་“ཨ་མ་ལགས།
ག་ལེ་བཞུགས་” ཞེས་བཤད་དེ་ཕྱིར་ཐོན། སྐྱིད་འཛོམས་་་་
ལགས་ཀྱིས་བུ་མོ་དེའི་རྒྱབ་ཏུ་གཟིགས་ཏེ་ཡིད་ལ་བུ་མོ་དེར་
ཕར་བཟང་པོ་བྱས་ཀྱང་ཚུར་ལ་བཟང་ལན་མེད་པ་དངོས་
གནས་བཟང་ངན་མི་ཤེས་པའི་བུ་མོ་གླེན་མ་ཞིག་རེད། ངའི་
བུ་མོ་དབྱངས་ཅན་དཔལ་ཡང་དེ་ཚོ་མཉམ་དུ་མུ་མཐུད་སློབ་
གྲྭར་བཏང་ན་ད་ལྟ་མཚོ་མོ་ནང་བཞིན་འཇིག་རྟེན་ལྟོ་གོས་མི་
ཤེས་པའི་གླེན་མ་ཞིག་ཏུ་འགྱུར་རྒྱུ་ཉག་ཅིག་རེད། དེ་དུས་བུ་
མོ་སློབ་གྲྭར་མུ་མཐུད་བཏང་མེད་པ་དེས་སྟབས་ཡག་སོང་
སྙམ་སྟེ་གནས་སོ།
ཉིན་ཞིག་རྫོང་ནས་ཡོང་མཁན་མི་ཞིག་གིས་ཨ་ ཅག་
སྐྱིད་འཛོམས་ལགས་ལ་“འཇམ་དཔལ་ལགས་གཟའ་འཁོར་
- 127 -



རྗེས་མར་ལོག་ཕེབས་ཀྱི་ཡིན་ཞེས་ལན་བསྐུར་བྱུང་” ཟེར།
ཏག་ཏག་གཟའ་འཁོར་རྗེས་མའི་གཟའ་མིག་དམར་ཉིན་་་་
འཇམ་དཔལ་ཁྱིམ་དུ་འབྱོར། ཁོས་རླངས་འཁོར་སྒོ་འགྲམ་དུ་
བཀག་སྟེ་ཤར་རེར་ནང་གི་སྦུག་ཏུ་འཛུལ་ནས་སྡོད་རྐྱང་བྱས།
མེ་ཤིང་རླངས་འཁོར་ཕྱེད་ཀ་ཙམ་ཞིག་དབོར་ཡོད་པ་དེ་ཁོང་
མ་སྨད་གཉིས་ཀྱིས་བཏོན། དེའི་རིང་ཁོ་ལ་ཡ་བྱེད་མཁན་མ་
བྱུང་བས་ཁོ་བསམ་བློ་སྣ་ཚོགས་ཤིག་འཁོར་བ་སྟེ། དེ་སྔ་ཁྱིམ་
དུ་སྡོད་སྐབས་ཕྱི་ནས་ཡོང་རིམ་བཞིན་རླངས་འཁོར་སྒོ་་་་
འགྲམ་དུ་བཀག་ཐུབ་ཙམ་བྱུང་ན། ཁང་པའི་ནང་འཛུལ་མ་
ཐག་ཟ་ཆོག་འཐུང་ཆོག་ཡིན། མི་ཚང་འདིའི་ནང་ང་ཐག་
རིང་ནས་འབྱོར་ཏེ་ཆུ་ཚོད་གཅིག་མིན་ཙམ་ཕྱིན་ན་ཡང་ཇ་
ཕོར་པ་གང་བླུགས་མཁན་མེད་པ་དེ་འདྲ་དཔེ་སྲིད་ཀྱི་མ་རེད་
སྙམ་ནས་བསམ་བློ་ཇི་ཙམ་བཏང་ན་དེ་ཙམ་གྱིས་སེམས་མི་
སྐྱིད་པ་བྱུང་། དེ་ནས་ཁོས་སླར་ཡང་ཐ་མག་རྐང་གཅིག་ལ་མེ་
སྤར་ཏེ་འཐེན་བཞིན་པའི་སྐབས་ཁ་སྔོན་ཁྱིམ་དུ་གྲོགས་པོ་
འགའ་ཤས་འཛོམས་པའི་སྐབས་ཀྱི་གནས་ཚུལ་ཡིད་ལ་དྲན།
ཐེངས་འདིར་སྐྱར་དུ་གྲོགས་པོ་ཚོ་དང་འདུ་འཛོམས་བྱེད་
དགོས་སྙམ་ཡང་པ་ཕ་ཁོའི་ངོ་གདོང་རྫ་རི་ལྟ་བུ་དེ་དང་ལྷག་
པར་རང་གི་བཟའ་ཟླ་དབྱངས་ཅན་དཔལ་གྱི་རྣམ་འགྱུར་
གྲང་ཤུར་ཤུར་དེ་མཐོང་དུས་གྲོགས་པོ་ཚོའི་མདུན་ལ་ཞབས་
- 128 -



འདྲེན་ཞུ་རོགས་རེད་སྙམ་སྟེ་འདུ་འཛོམས་བྱ་རྒྱུའི་བསམ་བློ་
མ་བཞག་ཀ་མེད་བྱུང་། ཁོས་དབུགས་རིང་ཞིག་བཏང་ནས་
མར་ཉལ་ཏེ་མིག་བཙུམ་པ་ན་དེ་སྔ་དབྱངས་ཅན་དཔལ་དང་
གཞོན་ནུ་ཞིག་རྫོང་གི་ཉེ་འདབས་སུ་ཕན་ཚུན་བརྩེ་བའི་རྣམ་
འགྱུར་སྟོན་བཞིན་བརྩེ་སེམས་རབ་ ཏུ་མཚོན་པའི་སྐད་ཆ་
ཤོད་པ་དང་བྲལ་ཁར་སེམས་རྟེན་སྤྲད་དེ་ཕན་ཚུན་བྲལ་བར་
མི་བཟོད་པའི་རྣམ་འགྱུར་བསྟན་པ། དེ་ནས་དབྱངས་ཅན་
དཔལ་རང་གི་རླངས་འཁོར་ནང་བཅུག་སྟེ་ཤང་ལ་བསྐྱལ་
བའི་ལམ་བར་དུ་མོའི་རྣམ་འགྱུར་བཅས་ཡིད་ལ་འཁོར་ནས་
ཁོང་ཁྲོའི་མེ་ལྕེ་དེ་བས་ཤུགས་ཆེར་འབར་ཏེ་ངོ་གདོང་དམར་
པོར་གྱུར་ནས་ལག་གཡོན་མས་ཞྭ་མོའི་ལྕེ་ལེབ་ནས་བཟུང་སྟེ་
ཕྱེད་ཕུད་ཀྱིས་གཡས་པས་ཟིང་ཟིང་དུ་གྱུར་པའི་མགོ་བོ་་་
ཤུགས་ཀྱིས་འཕུར་བཞིན་སྐད་ཤུགས་ཆེན་པོས་“ཆང་ཁྱེར་
ཤོག་” ཅེས་བཤད། དབྱངས་ཅན་དཔལ་གྱིས་ཇ་དམ་ཁྱེར་
འོང་ནས་ཇ་བླུགས་རྩིས་བྱས་པ་ན། ཁོས་“ ཇ་འཐུང་གི་མིན།
ཆང་ཁྱེར་ཤོག་” ཟེར། དབྱངས་ཅན་དཔལ་གྱིས་ “ ཆང་་་་་
མེད།” ཅེས་སྨྲས་པས་ཁོས་“ ང་ལོག་ཡོང་གི་ཡོད་པའི་བརྡ་
སྔ་ས་ནས་འབྱོར་མ་བྱུང་ངམ་” ཞེས་ཚ་འདྲི་བྱས་པར་་་་་
དབྱངས་ཅན་དཔལ་གྱིས་ “ལན་འབྱོར་བྱུང་” ཞེས་བཤད།
ཁོས་“འོ་ན་ང་ལོག་ཡོང་དུས་ཟ་ཆོག་འཐུང་ཆོག་མེད་ལ་ཐ་
- 129 -



ན་ཆང་ཞིག་ཀྱང་མ་བཅོས་པ་མཐོང་ཆུང་དེ་འདྲ་བྱེད་དགོས་
དོན་གང་ཡིན་”ཞེས་སྨྲས་པས། དབྱངས་ཅན་དཔལ་གྱིས་དེ་
ལ་ལན་མ་བརྒྱབ་པར་ལམ་སེང་ཕྱི་རུ་ཆང་འཚོལ་དུ་ཕྱིན། ཨ་
ཅག་སྐྱིད་འཛོམས་ལགས་ཀྱིས་སྤགས་སྒོར་ཕོར་གང་དང་
སྤགས་འདེད་བྱེད་ཚལ་སྣེ་ཁ་གཉིས་ཤིང་ཁྲོལ་ནང་དུ་བླུགས་
ཏེ་ཁོའི་མདུན་དུ་བསྐྱལ་ནས་ “ད་ཞལ་ལག་མཆོད་” ཅེས་
ཟེར། ཁོས་དེ་ལ་ལྟ་ཙམ་བྱས་ཏེ་“ང་སྤགས་ཟ་གི་མིན། འབྲས་
ཁྱེར་ཤོག་”ཟེར། ཨ་ཅག་སྐྱིད་འཛོམས་ལགས་ཀྱིས་“ང་ཚོའི་
ཁྱིམ་ལ་འབྲས་འབྲས་རྡོག་གཅིག་མེད། ...... ཞེས་བཤད་
པས་ཁོས་མིག་ལོག་ཅིག་བལྟས་ཏེ་སྤགས་འདྲེས་ཚལ་གཉིས་
པོ་གཙང་མ་ཟོས་རྗེས་ཐ་མག་རྐང་གཅིག་ལ་མེ་སྤར་ནས་་་
འཐེན་བཞིན་སེམས་སུ་ང་མི་ཚང་འདི་དང་མཐུན་ཐབས་རྩ་
བ་ནས་མི་འདུག དེ་ལས་….…... བསམ་བཞིན་པའི་སྐབས་སུ་
དབྱངས་ཅན་དཔལ་གྱིས་ཆང་འགྱིག་དམ་གང་ཁྱེར་ཡོང་།
ཁོས་དེ་ཡུད་ཙམ་ཞིག་ལ་འཐུང་སྟེ། སླར་ཡང་ཐ་མག་རྐང་
གསུམ་བཞི་ཙམ་བསྟུད་མར་འཐེན་རྗེས་ ཤར་རེར་རང་གི་
ཁྱིམ་དུ་ཕྱིན། ཨ་མས་བུ་ལ་ཆང་གང་བླུགས་ཏེ་བུའི་མདུན་དུ་
བསྡད་ནས་ག་དུས་སླེབས་མིན་སྐད་ཆ་དྲིས་པས་བུའི་རྣམ་
འགྱུར་ནས་སེམས་ནང་མི་སྐྱིད་པ་ཞིག་ཡོད་པ་ཚོར་ཏེ་འཇམ་
པོའི་ངག་གིས་དྲིས་པ་ན་འཇམ་དཔལ་གྱིས་ད་ལྟ་བྱུང་མ་ཐག་
-- 130 -



ཨཱི་གནས་ཚུལ་རྣམས་ཨ་མར་བཤད། ཨ་ཅག་དབྱངས་ཅན་
ལགས་ང་རྒྱལ་ཆེན་པོ་བསྐྱེད་དེ་མཐོང་ཆུང་དེ་འདྲ་བྱས་ན་
འཁྱེར་ཐབས་མེད་པས་ནང་ལ་ལོག་རྐྱང་བྱེད་དགོས་”ཞེས་
བཤད། པཱ་ཤེས་རབ་ལགས་ཟུར་དུ་བསྡད་ནས་གནས་ཚུལ་དེ་
དག་ཐོས་པ་དང་དེ་ལ་ཁོག་ནང་དུ་ཁོང་ཁྲོ་ཆེན་པོ་ཟ་རུང་
འདི་ཡིན་དེ་མིན་གྱི་སྐད་ཆ་ཚིག་གཅིག་མ་བཤད། དེ་ནས་
ཁོས་ཆང་འཐུང་སྟེ་བསྡད་ནས་ས་རུབ། སྐབས་དེར་པཱ་ཤེས་
རབ་ལགས་ཀྱིས་“ད་ཕྱི་པོ་རེད། བུ་རང་ཕར་ལོག་ན་་་་་་་
དགའ་”ཞེས་བཤད། ཨ་ཅག་དབྱངས་ཅན་ལགས་ཀྱིས་“ང་
ཚོ་ཟས་གོས་མེད་པར་ཕྲུ་གུ་མི་ཚོའི་གཡོག་པོར་བཏང་བ་མིན།
དེ་འདྲ་གཉའ་དམའ་པོ་གཏན་ནས་བྱེད་མི་དགོས། དོ་ནུབ་
ཨ་མའི་སར་སྡོད་” ཅེས་སྨྲས་པས་པཱ་ལགས་ཀྱིས་“འཇིགས་
མེད། འཇམ་དཔལ་ཁོ་ཕར་སྐྱོལ་ཤོག་” ཅེས་བཤད་འཕྲུལ་
གཅེན་པོ་འཇིགས་མེད་ཀྱིས་འཇམ་དཔལ་སྐྱོར་ནས་དབྱངས་
ཅན་དཔལ་སར་བསྐྱལ། ཁོས་ལྡབ་ལྡིབ་སྐད་ཀྱིས་ “ང་...ང་
ལ་དེ་...ལྟར་...བྱེད་... དགོས་དོན་གང་...... ཡིན།”
ཞེས་ཤོད་བཞིན་ཕན་ལོག དེའི་སང་ཉིན་ཁོས་ཡར་ལངས་
རྗེས་“ཁྲུས་ཆུ་ཁྱེར་ཤོག་” ཅེས་སྐད་བརྒྱབ། དབྱངས་ཅན་
དཔལ་གྱིས་ཁྲུས་ཆུ་བསྐྱལ། ཁོས་ཁྲུས་བརྒྱབ། ཞོགས་ཟས་
ཟོས་རྗེས་ཨ་ཅག་སྐྱིད་འཛོམས་ལགས་ཀྱི་སར་ཕྱིན་ནས་“ཨ་
- 131 -



མ་ལགས། ང་ལ་རྫོང་གི་ཉེ་འདབས་སུ་ངོ་ཤེས་ཤིག་ཡོད། དེའི་
སར་ཉིན་ཤེས་འགྲོ་མཁན་ཡིན་པས་ལག་སྣེ་སྒོར་ཉིས་བརྒྱ་
ཞིག་གནང་རོགས་གནང་” ཞེས་བཤད། ཨ་ཅག་སྐྱིད་་་་་་
འཛོམས་ལགས་ཀྱི་སེམས་ནང་སེར་སྣ་དང་ཁོང་ཁྲོ་བྱུང་ན་
ཡང་བྱ་ཐབས་མེད་པར་སྒོར་བརྒྱ་ཐམ་པ་བླངས་ནས་ཁོ་ལ་
སྤྲད་དེ་ཁ་ནས་ “སྒོར་མོ་བརྒྱ་འགྲིག་པ་འདུག་གམ་” ཞེས་
དྲིས། ཁོས་ “སྒོར་མོ་བརྒྱ་ནི་ཟ་ཁང་ཟ་ཐེངས་གཅིག་རེད་
པཱ་”ཞེས་བཤད་ནས་དེ་འཕྲོས་སྒོར་མོ་བརྒྱ་དེ་སྤྲོད་རྒྱུར་སྒུག་
ནས་བསྡད། དེ་ན་ཨ་ཅག་སྐྱིད་འཛོམས་ལགས་ཀྱིས་སྤྲོད་རྩིས་
མེད་པ་ཚོར་ཏེ་ཁོས་“ ཟླ་བ་རྗེས་མའི་གླ་ཕོག་ལེན་དུས་ངས་
སྐྱིན་ཚབ་སྤྲད་ཆོག་” ཅེས་བཤད་པ་དང་མིག་གཉིས་ཧྲིག་
གེར་བལྟས་ནས་བསྡད། ཨ་ཅག་སྐྱིད་འཛོམས་ལགས་་་༌་
ཐབས་ཟད་ནས་སླར་ཡང་དངུལ་སྒོར་བརྒྱ་བཏོན་ཏེ་ཁོ་ལ་
སྤྲད། ཁོས་གཞི་ནས་ཁ་ཕྱིར་བསྐོར་ཏེ་འགྲོ་རྩིས་བྱས་པས་གློ་
བུར་དུ་ཚུར་ཨ་ཅག་སྐྱིད་འཛོམས་ལགས་ལ་ཁ་གཏད་དེ་“ང་
ཚུར་མ་འཁོར་གོང་ཆང་ཞིག་བཙོས་ཤོག་ཨཱ་” ཞེས་བཤད་དེ་
ཐོན་སོང༌། ཨ་ ཅག་སྐྱིད་འཛོམས་ལགས་ཁོའི་རྒྱབ་ཏུ་ལྟ་་་་
བཞིན་དབུགས་རིང་ཞིག་དབང་མེད་དུ་ཤོར། །
ཉིན་གཉིས་པའི་སྔ་དྲོ་པཱ་ཤེས་རབ་ལགས་ཀྱིས་འབྲས་
སློ་མ་གང་ཁྱེར་ཏེ་ཨ་ ཅག་སྐྱིད་འཛོམས་ལགས་ སར་ཡོང་།
ཡ 132 - ，



ཁོང་གིས་“བུ་ག་པར་ཕྱིན་སོང་”ཞེས་དྲིས་པར་ཨ་ཅག་སྐྱིད་
འཛོམས་ལགས་ཀྱིས་རྫོང་ལ་གྲོགས་པོ་ཚོའི་འགྲམ་དུ་ཕྱིན་
པའི་སྐོར་བཤད། པཱ་ཤེས་རབ་ལགས་ཀྱིས་ “འདིར་འབྲས་
ཕྲན་ཙམ་ཡོད་པས་བཞེས་རོགས་”ཞེས་བཤད་ནས་སློ་མ་ཨ་
ཅག་སྐྱིད་འཛོམས་ལགས་སུ་སྤྲད་པས་ཁོང་གིས་འབྲས་་་་་་
བཏོན་རྗེས་པཱ་ལགས་ལ་གསོལ་ཇ་གང་ཞུས་ནས་དེར་བསྡད།
ཤེས་རབ་ལགས་ཀྱིས་ “ཁ་སང་པ་སངས་ལགས་ཀྱི་བུ་མོར་
དབྱངས་ཅན་དཔལ་གྱིས་ང་ཚོའི་གནས་ཚུལ་དེ་བཤད་རྒྱུ་
བྱུང་སོང་ངམ་”ཞེས་དྲིས། ཨ་ཅག་སྐྱིད་འཛོམས་ལགས་ཀྱིས་
དེ་ལ་ལན་ལམ་སེང་སློག་མི་ཐུབ་པར་བསམ་བློ་ཡུད་ཙམ་་
བཏང་ནས་“ཨོ། སྐད་ཆ་བྱུང་འདུག བུ་མོས་བཤད་ཡག་ལ་
ད་ལྟ་སློབ་གྲྭར་འགྲོ་གི་ཡོད་སྟབས་ལོ་ཤས་ཆང་ས་བརྒྱབ་ཀྱི་
མིན། རྗེས་སུ་ཇི་འགབ་བལྟས་ཆོག་ཅེས་ལན་བརྒྱབ་འདུག་”
ཅེས་ཞུས་པས་པཱ་ལགས་ཀྱིས་“ཨ་ལད། དེ་འདྲ་ཡིན་ན་ཁག་
མེད་” ཅེས་ བཤད་དེ་ སེམས་ནང་བཟའ་མ་བུད་མེད་ཅིག་
གིས་ཤེས་ཡོན་སྦྱངས་ཏེ་ནམ་འཕང་གཅོད་རྒྱུ་གང་ཡོད་དམ་
སྙམ། གང་ཙམ་ནང་“ད་དེ་ཡོང་གི་མེད་པ་རེད་” ཅེས་སྨྲས་
ཏེ་ཕྱིར་ལོག ལམ་བར་དུ་སེམས་སུ། ཨ་ཁཱ། ཨ་ཅག་སྐྱིད་་་་
འཛོམས་ལགས་ལ་གནས་ཚུལ་དེ་ཚེ་རིང་བཟའ་ཚོར་མ་ལབ་
ཟེར་རྒྱུ་དེ་རྦད་དེ་བརྗེད་པ་རེད། ད་སང་གནངས་ཤིག་ལ་
ཡཁ 133 ཡ་



ལབ་ཆོག་བསམ་བཞིན་ཁྱིམ་དུ་སླེབས།
འཇམ་དཔལ་གྱིས་རྫོང་དུ་རང་གི་ངོ་ཤེས་ནང་ལ་ཆང་
འཐུང་ཤོ་སྦག་བརྒྱབ་ནས་ཉིན་ཤས་བསྡད། དེའི་རིང་རང་གི་
ངོ་ཤེས་ཚོ་དང་གླེང་མོ་བྱས་པའི་ནང་དབྱངས་ཅན་དཔལ་གྱི་
དེ་སྔའི་དགའ་རོགས་ཀྱི་གནས་ཚུལ་གསལ་པོ་ཤེས། དབྱངས་
ཅན་དཔལ་གྱིས་རང་ཉིད་ལ་ད་བར་ངོ་མི་ལྟ་བའི་རྒྱུ་མཚན་
དེ་འདྲ་ཡིན་པ་རེད་སྙམ། སང་ཉིན་རྫོང་ནས་ཐོན་ཏེ་ཐད་
ཀར་ནང་ལ་མ་ལོག་པར་ཨ་མའི་སར་ཕྱིན་ཁྱིམ་དུ་པཱ་ཤེས་
རབ་ལགས་ཀྱིས་བུ་ལ་ངག་འཇམ་པོས་“བུ་ཁྱོད་མག་པར་
འགྲོ་སའི་མི་ཚང་དེ་ལྟོ་གོས་གཏམ་གསུམ་འཛོམས་ཡོད། ཁྱོད་
ཀྱི་ཕྲུ་གུའི་སྣང་བ་ཁྱེར་ཏེ་གནད་དོན་ཆུང་ཚགས་འགྲིག་མིན་
ལ་ཚུར་ལོག་རྐྱང་མ་བྱེད། ནང་འདིའི་ཕ་མ་རྒན་རྒོན་གཉིས་
པོ་ལོ་གཅིག་ལོ་གཉིས་ཀྱི་མི་རེད། ཁོ་གཉིས་ལ་བརྒྱབ་སོང་ན་
ཁྱིམ་ཚང་འདི་ཁྱོད་ཀྱི་ཡིན་པ་བཤད་མི་དགོས་”ཞེས་བཤད་
པས་འཇམ་དཔལ་གྱིས་དབུགས་རིང་ཞིག་བཏང་ནས་“མོའི་
སེམས་སུ་ང་རྩ་བ་ནས་མི་འདུག་” ཅེས་བཤད། པཱ་ལགས་
ཀྱིས་ “གནས་ཚུལ་དེ་ཚོ་ཆེན་པོ་མ་རེད། ངས་བཤད་པའི་
དུས་སྐབས་དེ་མ་ཤར་བར་དེ་ཚོ་ཚང་མ་སྡུག་རུས་བྱ་རྒྱུ་རང་
རེད། དུས་སྐབས་དེ་ཤར་ཚེ་བུ་མོ་འདི་བཟོ་ལྟ་ག་འདྲ་བཟོ་
མིན་ཁྱོད་ཀྱི་ལག་པར་ཡོག་རེད་” ཅེས་བཤད་ནས་དགོད་
- 134 -



ཤོར།
འཇམ་དཔལ་ཁྱིམ་དུ་སྡོད་རིང་ཁོང་མ་སྨད་གཉིས་ཁོ་
མི་གཅིག་ལ་ཆང་བླུགས་རྒྱུ་ལྟོ་བཟོ་རྒྱུ། དགོང་མོ་སྐུ་གཟིམ་ཞུ་
རྒྱུ་སོགས་ལ་དག ཉིན་ཤས་སོང་མཚམས་ཁོས་འཛུམ་ཞིག་
བཏོན་ནས་ “ཨ་མ་ལགས། ཐེངས་འདིར་ང་ཀོང་པོར་འགྲོ་
མཁན་ཡིན་པས་ལམ་དངུལ་དང་ ཐ་མག་ཉོ་བྱེད་སོགས་་་་
བསྡོམས་པས་སྒོར་ལྔ་བརྒྱ་ཞིག་གནང་རོགས་” ཞེས་བཤད།
ཨ་ཅག་སྐྱིད་འཛོམས་ལགས་ཧ་ལས་ནས་རེ་ཞིག་ཁ་ནས་སྐད་
ཆ་མ་ཐོན། ཡུད་ཙམ་སོང་རྗེས་“འཇམ་དཔལ་ལགས། ཁྱེད་
ཀྱིས་དེ་ལྟ་བུའི་དངུལ་ཆུ་ལ་སྤྱད་པ་ལྟར་བེད་སྤྱོད་བྱས་ན་
ཁྱིམ་ཚང་འདི་ཡུན་རིང་མ་སོང་བར་སྤྲང་པོར་འགྱུར་རྒྱུ་ངེས་
ཅན་རེད་” ཅེས་བཤད་པས་ཁོས་སྐད་ཆེན་པོས་དགོད་་་་་
བཞིན་“སྒོར་མོ་ལྔ་བརྒྱས་ཁྱིམ་ཚང་སྤྲང་པོར་གྱུར་གྱི་ཡོད་ན། །
ད་ཚོད་རྒྱལ་ཁམས་སྤྲང་པོས་ཁེངས་ཡོད་ཀྱི་རེད། ད་རྙོག་དྲ་
མང་པོ་མ་ཤོད། དེ་ལས་དངུལ་གནང་རོགས་” ཞེས་བཤད་
པས་ཨ་ཅག་སྐྱིད་འཛོམས་ལགས་སྒོར་མོ་ལྔ་བརྒྱ་མ་སྤྲད་རང་
སྤྲད་བྱུང༌། ཁོའི་ལག་ཏུ་དངུལ་དེ་ཐོབ་པ་དང་ཁྱི་ལ་ཤ་རྡོག་
ཐོབ་པ་ནང་བཞིན་ཕྱི་བལྟས་ཙམ་ཡང་མ་བྱས་པར་མོ་ཊའི་
ནང་འཛུལ་ཏེ་ཕྱོགས་ཐོན་བྱས།
དུས་ཚོད་ནི་འགྲོ་མགྱོགས་པས་ཁོ་ཕྱིན་ནས་ཡུད་ཙམ་
- 135 -



ཞིག་ལ་ཟླ་ཕྱེད་སོང་འདུག ཉིན་གཅིག་ཁྱིམ་དུ་ཨ་ཅག་་་་་
དབྱངས་ཅན་ལགས་ཕེབས་ཏེ་ཁོང་གིས་“ང་ཚོའི་པཱ་ལགས་
ཀྱིས་ཨ་ཅག་ལགས་ཁྱེད་ལ་ཁ་སྔོན་རྒན་པ་སངས་ལགས་ཀྱི་བུ་
མོ་ང་ཚོས་སློང་པའི་སྐོར་དེ་ཚེ་རིང་ལགས་བཟའ་ཚོར་མ་་
གསུངས་རོགས། ཞེས་ང་ལ་ལན་བསྐུར་གནང་བྱུང་” ཟེར་
བཤད་པས་ཁོང་གིས་“ལགས་སོ། ལགས་སོ་” ཞེས་ཤོད་་་་
བཞིན་སེམས་སུ་ངས་ཞིབ་ཕྲ་བཤད་ཟིན། འོན་ཀྱང་ཚེ་རིང་
ལགས་ཀྱི་བཟའ་ཟླ་ཆོས་སྒྲོན་ལགས་ཁ་བཀག་ན་འགྲིག་གི་
རེད་སྙམ། དེའི་སང་ཉིན་ཁོང་གཉིས་བསྐོར་བར་བསྐྱོད་་་་
སྐབས་ཨ་ཅག་སྐྱིད་འཛོམས་ལགས་ཀྱིས་ཆོས་སྒྲོན་ལགས་ལ་
“ཁ་སྔོན་ངས་ཁྱོད་ལ་ཞུས་པའི་རྒན་པ་སངས་ལགས་ཀྱི་བུ་
མོའི་སྐོར་དེ་ཚེ་རིང་ལགས་སུ་གསུང་རྒྱུ་ཡིན་ན་མ་གསུང་
རོགས་གནང་” ཞེས་བཤད། ཞོར་དུ་ཁོང་གཉིས་ཅི་འཕྲོས་
མོལ་འཕྲོས་ཀྱི་སྐད་ཆའི་ཐོག་ནས་ཨ་ཅག་སྐྱིད་འཛོམས་་་་་
ལགས་ཀྱིས་ཆོས་སྒྲོན་ལགས་སུ། འཇམ་དཔལ་ནི་ཆང་དང༌།
ཤོ་སྦག ཐ་མག་བཅས་ཀྱི་འགྲོ་སོང་ཆེ་བའི་སྐོར་བཤད་པས་
ཆོས་སྒྲོན་ལགས་ཀྱིས་“ ཕོ་ཁྱོ་ག་ཟེར་མཁན་དེར་གནས་ཚུལ་
དེ་འདྲ་ཡོང་སྲིད། ད་ལྟ་ནས་གསུང་དེ་འདྲ་མ་བསྐྱོན། རྗེས་སུ་
ཁྱེད་རྣམ་པའི་གཟིམ་ཁང་རྒྱུག་དུས་བུ་འདིས་ཏན་ཏན་ཕན་
ཐོགས་ཆེན་པོ་ཡོང་གི་རེད” ཅེས་བཤད་དེ་ཁ་གྱེས། ཆོས་
ཡས་ 136 -



༥༥
སྒྲོན་ལགས་ཀྱིས་གནས་ཚུལ་དེ་དག་ཚེ་རིང་ལགས་སུ་ཞིབ་ཕྲ་
བཤད་པས་ཚེ་རིང་ལགས་ཀྱི་སེམས་སུ། ཤེས་རབ་ཟེར་མཁན་
གྱི་མི་དེས་ངོ་ལྐོག་མི་མཐུན་པའི་ལས་ཀ་དེ་འདྲ་བྱེད་ཀྱི་ཡོད་
པ་རེད། ང་རང་གིས་མགོ་རྩ་བ་ནས་མ་ཚོད་པར་སྐུ་ཞབས་
ཨེམ་རྗེ་ལགས་ཀྱི་གཟིམ་ཁང་དུ་ཁོའི་བུ་མ་རབས་ཐ་ཤལ་དེ་
འདྲ་ཞིག་མཚམས་སྦྱོར་བྱས་པ་དེ་དཔེ་བསགས་འདུག་སྙམ་
སྟེ་དབུགས་རིང་ཞིག་བཏང་བས་ཨ་ ཅག་ཆོས་སྒྲོན་ལགས་
ཀྱིས་དགོད་བཞིན་དུ་“ཁོ་ཚོའི་ཆེད་དུ་དབུགས་རིང་གཏོང་
དགོས་དོན་ཅི་ཡོད། དེ་ལས་ལྟད་མོ་བལྟས་ཏེ་བསྡད་ན་་་་་
དགའ་གི་མ་རེད་པས་” ཞེས་བཤད་པས་ཚེ་རིང་ལགས་ཧ་
ལས་ནས་“སྐུ་ཞབས་ཨེམ་རྗེ་ལགས་ཀྱི་གཟིམ་ཁང་དུ་གནས་
ཚུལ་མི་ལེགས་པ་དེ་འདྲ་བྱུང་སྐབས་དེ་ལ་ཕན་པའི་རོགས་
རམ་བྱེད་རྒྱུ་ལྟ་བཞག ད་དུང་ལྟད་མོ་བལྟ་རྒྱུ། ཧེ་”ཞེས་ངར་
ངོར་གྱིས་བཤད། ཨ་ཅག་ཆོས་སྒྲོན་ལགས་ཀྱིས་རང་གི་བཟའ་
ཟླའི་གཤིས་ཀར་རྒྱུས་མངའ་བྱས་ཏེ་མུ་མཐུད་ཁ་རྩོད་མ་བྱས་
པར་ཁྲེལ་གད་དགོད་བཞིན་ཕྱིར་ཐོན། །
དབྱངས་ཅན་དཔལ་ལ་མངལ་འཁོར་ཏེ་མོའི་བསམ་
པར་བསོད་ནམས་དམན་པའི་བུ་མོ་ང་ནི་ཚེ་འདིར་རང་གི་བློ་
ལ་ཡོད་པའི་བརྩེ་གྲོགས་ཡེ་ཤེས་ལགས་དང་མི་ཚེ་བསྐྱེལ་བའི་
གོ་སྐབས་མི་ཐོབ། དེ་ལས་ལྡོག་སྟེ་རང་དབང་དང་ཡོངས་སུ་
- 137 -



བྲལ་བའི་ཐོག་ནས་འཇམ་དཔལ་གྱི་བཟའ་ཟླར་བསྐོས། ད་ནི་
འཇམ་དཔལ་ཇི་ཙམ་སྡུག་ན་ཡང་ངའི་མངལ་དུ་ཡོད་པའི་ཕྲུ་
གུ་འདིའི་པ་ཕ་རང་ཡིན་པས་ངས་ཕྲུ་གུའི་གདོང་ལ་བལྟས་ཏེ་
ཁོ་དང་མི་ཚེ་མཐའ་འཁྱོལ་བྱ་རྒྱུ་ཡིན་སྙམ་པ་བྱུང་།།
ཉིན་ཞིག་རྒན་རྡོ་རྗེ་ལགས་པཱ་ལགས་ཀྱི་དྲུང་དུ་ཕེབས་
ནས་ཁོང་ལྷ་སར་སྨན་ཉོ་རུ་ཕེབས་མཁན་ཡིན་པས་ཡེ་ཤེས་ལ་
ཕྱག་བྲིས་སོགས་ཡོད་མེད་བཀའ་འདྲི་གནང་། གནས་ཚུལ་
འདི་དབྱངས་ཅན་དཔལ་གྱིས་ཤེས་ཏེ་སྔ་ས་ནས་ལམ་འགྲམ་
དུ་རྒན་རྡོ་རྗེ་ལགས་བསྒུག་ནས་བསྡད། རྒན་རྡོ་རྗེ་ལགས་
ཕེབས་པ་དང་དབྱངས་ཅན་དཔལ་གྱིས་སོར་གདུབ་ཅིག་་་་
རྒན་ལགས་སུ་ཕུལ་ཏེ་མིག་མཐར་མཆི་ཞགས་འཁོར་བཞིན་
དུ་ “རྒན་རྡོ་རྗེ་ལགས། འདི་རྒན་ཡེ་ཤེས་ལགས་ལ་འབུལ་
རོགས་གནང་”ཞེས་བཤད། རྒན་རྡོ་རྗེ་ལགས་ཀྱིས་དབྱངས་
ཅན་དཔལ་གྱི་གདོང་ལ་གཟིགས་ཏེ་སེམས་གཏིང་ནས་ཤ་ཚ་
བསྐྱེད་དེ་ “སྣང་དག་མི་དགོས། བུ་མོ་རང་གི་གནས་ཚུལ་
ཞིབ་ཕྲ་ངས་ཡེ་ཤེས་ལ་བཤད་ཆོག དེ་ལས་ཁྱེད་རང་གཟུགས་
པོར་ ཅ་ག་གང་ལེགས་གྱིས་” ཞེས་གསུངས་པ་དང་སོར་་་
གདུབ་ཚུར་བླངས་ཏེ་ ཁ་ ཕྱིར་བསྐོར་ནས་ ལམ་ དུ་ བཞུད།
དབྱངས་ཅན་དཔལ་གྱིས་ཡུན་རིང་བར་རྒན་རྡོ་རྗེ་ལགས་ཀྱི་
རྒྱབ་ཏུ་བལྟས་ནས་བསྡད་དོ། །
ས 138 -



ཞོགས་པ་ཨ་ཅག་སྐྱིད་འཛོམས་ལགས་ཞབས་བསྐོར་
ནས་འཁོར་ཏེ་ལོག་ཕེབས་སྐབས་པཱ་ཤེས་རབ་ལགས་ཀྱི་རྒྱལ་
སྒོའི་མདུན་དུ་རླངས་འཁོར་ཞིག་བཀག་སྟེ་མི་འགའ་ཤས་
ཀྱིས་དེའི་ནང་ནས་གདུང་མ་སྤུས་ལེགས་འགའ་ཤས་དབོར་
བཞིན་ཡོད་པ་མཐོང་། ཁོང་ཁྱིམ་དུ་བསླེབས་རྗེས་གནས་ཚུལ་
དེར་ཡང་བསྐྱར་བསམ་བློ་གཏོང་སྐབས་རང་གིས་རང་ལ་
ཡིད་མ་ཆེས་པར་སྐྱར་དུ་ཕྱིར་དོན་ནས་ལྟ་སྐྱོར་བརྒྱབ་པས་
རླངས་འཁོར་སྟེང་དུ་ལྕགས་ཀྱི་སྐར་མ་ཟུར་ལྔ་ཅན་ཞིག་ཡོད་
པ་དེ་ནས་སོམ་ཉི་མེད་པར་འཇམ་དཔལ་གྱི་ཡིན་པ་ཤེས་ཏེ་
ཁོང་ཁྲོ་དང་བློ་ཕམ་དུས་གཅིག་ཏུ་བསྐྱེད། ཉིན་དེའི་དགོང་
མོ་ས་རུབ་ཙམ་ལ་འཇམ་དཔལ་འཇིགས་མེད་ཀྱིས་བསྐྱོར་ཏེ་
ནང་དུ་བསྐྱལ་ནས་“ཨ་ ཅག་སྐྱིད་འཛོམས་ལགས། འཇམ་
དཔལ་སྔ་པོ་ནས་འབྱོར་རུང་གཟིམ་ཁང་དུ་བཞུགས་མཁན་
མེད་སྟབས་ནང་ལ་བསྡད་སོང་། ད་ལྟ་པཱ་ལགས་ཀྱིས་ང་སྐྱེལ་
དུ་བཏང་གནང་བྱུང་”ཞེས་སྨྲས་ཏེ་ཕྱིར་ལོག འཇམ་དཔལ་
རོ་བཟི་སྟེ་དབྱངས་ཅན་དཔལ་ལ་ར་བཟི་སྐྱུར་འགོངས་་་་་
བཤད། དབྱངས་ཅན་དཔལ་གྱིས་ངང་རྒྱུད་རིང་པོས་ཁོ་ལ་
གཡོག་བྱས་ནས་མཐར་ནམ་ཕྱེད་མཚམས་སུ་ཉལ་ཙམ་བྱུང་།
སོང་ཉིན་ཞོགས་པ་ཡར་ལངས་ནས་ཞོགས་ཇ་འཐུང་བའི་
སྐབས་སུ་ཁོས་དབྱངས་ཅན་དཔལ་ལ་ལྟ་དུས་མོ་ནི་མགོ་སྐྲ་
139 --



གཡག་གི་རྔ་མ་གྱེན་དུ་ཟིང་འདྲའི་འོག་ཏུ་ཐང་དཀར་རྒོད་ཀྱི་
གཤོག་ཟུང་བརྐྱངས་པ་འདྲ་བའི་སྨིན་མ་གཉིས་བསྡུས་པའི་
མཚམས་སུ་སེམས་སྡུག་གི་རི་མོ་འགའ་གཞུང་དུ་གསལ་ཞིང་།
གདོང་མདོག་སེར་ལ་ཡ་མ་དང་འགྲམ་པ་གཡས་གཡོན་་་་་
གཉིས་ནང་དུ་རྡིབ། བྲང་གི་ནུ་འབུར་རྒྱས་ཤིང་ལྟོ་བ་ཅུང་
ཟད་འབུར་དུ་ཐོན། རུས་སྟེང་དུ་པགས་པ་གཡོག་པ་ལྟ་བུའི་
ལུས་པོར་སྣམ་བུའི་ ཕྱུ་བ་ དྲེག་ པ་ དང་ ལྡན་ པ་ ཞིག་ གྱོན།
མདུན་དུ་བཅིངས་པའི་པང་གདན་ནི་དྲེག་པས་བཀབ་སྟེ་
འཇའ་རིས་མངོན་པར་དཀའ་བ་བཅས་ཀྱི་སྣང་ཚུལ་དག་
མཐོང་སྐབས་ཁོ་པའི་སེམས་སུ། བགྲང་བྱ་གཉིས་ཙམ་གོང་གི་
གཞོན་ནུ་མ་མཚར་སྡུག་ཡིད་དུ་འོང་བ་དེ་ད་ཆ་མཐོང་བ་
ཙམ་གྱིས་ཞེ་མེར་ལང་དགོས་པའི་བུད་མེད་ཅིག་ཏུ་གྱུར་་་་
འདུག འདི་ནི་ཚོས་མདངས་བཀྲ་ཞིང་བཟོ་བཀོད་ལེགས་
པའི་གྱོན་གོས་ཤིག་གྱོན་ནས་རྙིང་ཧྲལ་དུ་གྱུར་པ་དང་ཁྱད་
པར་ཅི། གྱོན་གོས་རྙིང་ཧྲུལ་དུ་འགྱུར་ན་གཡུག་རྒྱུ་རེད། སྐྱེ་
དམན་ཚོ་ཡང་དེ་དང་འདྲ་སྙམ། དབྱངས་ཅན་དཔལ་གྱིས་ཁོ་
ལ་འཛུམ་པའི་མདངས་སྟོན། སྨྲ་བའི་སྒོ་འབྱེད། སེམས་རྩ་
འཁོལ་པོས་གཡོག་རྒྱུགས་པ་སོགས་བྱས་ཀྱང་། ཁོས་དེ་ལ་
འཛུམ་ཙམ་ཡང་མ་བྱས། དེ་ནས་ཚ་རྟིང་ཙམ་ལ་ཨ་ཅག་སྐྱིད་
འཛོམས་ལགས་ཀྱིས་ཆང་འགྱིག་དམ་གང་ཁྱེར་ཏེ་འཇམ་
- 140 -



དཔལ་ལ་བླུགས་ནས་འདི་སྐད་སྨྲས། “ད་རེས་ཁྱེད་རང་་་་
ཕེབས་དུས་ལན་མེད་ཙང་སྒོ་བརྡུངས་ཕོག་པ་འདྲ། དགོངས་
པ་མ་ཚོམས་”ཞེས་བཤད་པ་དང་འཇམ་དཔལ་གྱི་གདོང་ལ་
ལྟ་ཙམ་བྱས། ཁོ་ནི་ཆང་འཐུང་སྟེ་སྡོད་པ་ལས་དེ་ལ་ལན་ཙམ་
ཡང་མ་བྱས། ཨ་ཅག་སྐྱིད་འཛོམས་ལགས་ཀྱིས་མུ་མཐུད་དེ་
“དེ་རིང་ཞོགས་པ་པཱ་ ཤེས་རབ་ལགས་ཀྱི་སྒོའི་མདུན་དུ་་
བཞག་པའི་གདུང་མ་དེ་ཚོ་ཡག་པོ་འདུག དེ་ཚོ་ཁྱེད་ཀྱིས་ག་
ནས་ཉོས་པ་ཡིན་ནམ་”ཅེས་དྲིས། འཇམ་དཔལ་གྱིས་“ ཀོང་
པོ་ནས་མ་གཏོགས་དེ་མིན་ག་ནས་” ཞེས་བཤད་དེ་མིག་་་་
གཉིས་སྐྱིད་འཛོམས་ལགས་ཀྱི་གདོང་ལ་ཧྲིག་གེར་བལྟས།
སྐྱིད་འཛོམས་ལགས་ཀྱིས་ “ རྗེས་སུ་ཀོང་པོར་འགྲོ་དུས་་་་་
གདུང་མ་དེ་འདྲ་ཞིག་ཉོས་ན་འགྲིག་གམ་”ཞེས་དྲིས། འཇམ་
དཔལ་གྱིས་“དངུལ་ཡོད་ན་འགྲིག་དང་འགྲིག་”ཅེས་བཤད།
ཨ་ཅག་སྐྱིད་འཛོམས་ལགས་ཀྱིས་མུ་མཐུད་སྐད་ཆ་བཤད་ན་
ཡག་པོ་རང་མི་འདུག་སྙམ་ནས་དགོད་འཚེར་ངང་ཆང་གང་
བླུགས་ཏེ་ཕྱིར་ཐོན།
ཁོ་ཁྱིམ་དུ་སྡོད་རིང་ཉིན་ལྟར་དགོང་མོ་ ར་བཟི་སྟེ་་་
དབྱངས་ཅན་དཔལ་ལ་ཁ་རྡུང་མང་པོ་བཏང༌། ཐ་ན་ལག་པ་
བཀྱག་སྟེ་ཉེས་བརྡུང་བཏང་བའི་གནས་ཚུལ་ཡང་བྱུང་ཡོད།
ཁོ་ར་བཟི་སྐབས་ཁ་ནས་“ཁྱོད་ཀྱི་མངལ་དུ་ཡོད་པའི་ཕྲུ་གུ་
141 -



འདིའི་ཕ་ང་མིན། ཁྱོད་ལ་རྫོང་སྨན་ཁང་དུ་ཁྱོ་ག་མང་པོ་ཡོག་
རེད།” “ རྫོང་སྨན་ཁང་གི་ཨེམ་རྗེ་དེ་དང་ཁྱོད་གཉིས་འདི་
འདྲའི་འཆམ་མདོག་ཁ་པོ། ཁྱོད་ཀྱིས་ང་ལ་ངུ་གདོང་ཁོ་ན་
བསྟན། ང་གཉིས་སང་ཉིན་ནས་ཤ་ཁག་ཁག་དང༌། གྲི་སོ་སོར་
བྱེད་ཀྱི་ཡིན།” “སྨད། གཞང་འཚོང་མ་......” ལ་ སོགས་
པའི་གཏམ་ངན་མང་པོ་གང་བྱུང་དུ་བཤད། དབྱངས་ཅན་
དཔལ་གྱིས་གཏམ་དེ་དག་ཐོས་པ་དང་སྙིང་ལ་གྲི་ཟུག་པ་ལྟ་
བུའི་ཟུག་རྔུ་བྱུང་ན་ཡང་ཕར་ལན་ཚིག་གཅིག་མ་སློག ད་
དུང༌ ཁ་མཁས་ཚིག་འཇམ་གྱིས་ཁོ་ལ་ ཁ་ ཡ་བྱས། རེད་ཡ།
འཇིག་རྟེན་སྟེང་དུ་འཚོ་བའི་སྐྱེ་བོ་རྣམས་སྐྱིད་མི་འཁྱོག་སྡུག་
འཁྱོག་ ཅེས་ པའི་ ཚིག་ འདི་ ཡང་ བདེན་ པའི་ ཆ་ འདུག
དབྱངས་ཅན་དཔལ་ གྱི་ལུས་པོ་མངལ་ཆགས་ནས་ན་ཟུག་
ཡང་ཡང་བརྒྱབ། སེམས་ནི་ཤོད་མི་ཐུབ་པའི་སྡུག་བསྔལ་ཁུར་
པོ་ལྕི་པོ་ཞིག་གིས་མནན། དེ་ལྟར་ཡིན་ན་ཡང་མོས་སྡུག་་་་
བསྔལ་ཡོད་ཚད་ཁྱུར་མིད་བཏང་སྟེ་ད་ཆ་མིག་ཆུ་ཡང་གཏོང་
རྒྱུ་མེད་པར་གྱུར། ཨ་ཅག་སྐྱིད་འཛོམས་ལགས་ཀྱིས་མིག་སྔར་
དབྱངས་ཅན་དཔལ་གྱིས་སྔར་དང་མི་འདྲ་བར་འཇམ་་་་་
དཔལ་ལ་འཛུམ་མདངས་སྟོན་པ་དང༌། མ་སྐུལ་རང་མོས་་
ཐོག་གཡོག་རྒྱུགས་པ་དེ་དག་མཐོང་སྟེ་སེམས་སུ་སྔོན་མ་རང་
གིས་གཞོན་ནུ་ཕོ་མོའི་དགའ་རྩེད་ལ་ཚོད་དཔག་བྱས་པ་དེ་
— 142 -



དོན་དངོས་དང་ཡོངས་སུ་མཐུན་འདུག་སྙམ་སྟེ་ཁོང་གིས་
དབྱངས་ཅན་དཔལ་གྱིས་འཇམ་དཔལ་ལ་མུ་མཐུད་གཡོག་
པོ་རྒྱུགས་དགོས་པའི་ཁ་ཏ་བསླབ་བྱ་ཡང་བྱས། ད་ནི་བུ་མོའི་
བྱེད་སྟངས་དང་། འཇམ་དཔལ་གྱི་གནས་སྟངས་ལ་བལྟས་ན་
སྔ་ས་ནས་སེམས་ནང་དུ་ཡོད་པའི་འཆར་གཞི་ཆེན་པོ་འདིའི་
སྔོན་འགྲོའི་གྲ་སྒྲིག་ལས་ཀ་འགོ་བརྩམས་ན་དུས་ལ་བབས་
འདུག་སྙམ་པའི་སྐབས་སུ་ཉིན་ཞིག་འཇམ་དཔལ་གྱིས་“ཨ་
མ་ལགས། ང་སང་ཉིན་ཀོང་པོར་ཐོན་མཁན་ཡིན། ལམ་་་་་
དངུལ་སྒོར་ལྔ་བརྒྱ་གནང་རོགས་” ཞེས་བཤད་པས་ཨ་ཅག་
སྐྱིད་འཛོམས་ལགས་ཀྱིས་འཛུམ་པའི་ངང་“ ང་ཚོའི་ཁང་་་
གོག་དེ་བཤིག་སྟེ་གསར་རྒྱག་བྱེད་དགོས་ཀྱི་འདུག་པས་བུ་
ཁྱོད་ད་ཐེངས་ཀོང་པོར་ཕྱིན་པའི་ཞོར་ལ་ཤིང་ཆ་མོ་ཊ་གང་
ཉོས་ན་གང་འདྲ་འདུག་”ཞེས་དྲིས། འཇམ་དཔལ་གྱིས་ལམ་
སེང་“ སྣང་དག་མི་དགོས། ངས་དམ་དོན་བྱས་ཆོག་” ཅེས་
བཤད་པར་ཨ་ཅག་སྐྱིད་འཛོམས་ལགས་བློ་བདེ་པོ་མ་བྱུང་
བར་སྐྱུར་དུ་མངག་ཆ་བྱས་པར་འཇམ་དཔལ་གྱིས་ “ང་ལ་
དངུལ་དྲག་ཙམ་གནང་ན་ཤིང་ཆ་སྤུས་དག་ཙམ་ཉོ་རྒྱུ་རེད།
དེ་མིན་ན་ཁག་པོ་རེད་” ཅེས་བཤད་པར་ ཨ་ཅག་སྐྱིད་་་་་་
འཛོམས་ལགས་ཀྱིས་དངུལ་གྲངས་སྐད་ཆ་དྲིས། འཇམ་
དཔལ་གྱིས་ “ སྒོར་མོ་ཉིས་སྟོང་གནང་དང༌། ལྔ་བརྒྱ་ངས་་་
- 143 -



ལམ་དངུལ་བྱས། ལྔ་བརྒྱ་མགོ་འདྲེན་གྱི་འགྲོ་སོང་བཏང་།
གཅིག་སྟོང་ཤིང་རིན་ལ་སྤྲད་ན་ཕལ་ཆེར་ཨ་མ་ལགས་ཁྱེད་ཀྱི་
ཐུགས་རེ་སྐོང་ཐུབ་མདོག་ཁ་པོ་རེད་”ཅེས་བཤད་དེ་ཨ་ཅག་
སྐྱིད་འཛོམས་ལགས་ཀྱི་གདོང་ལ་བལྟས་ནས་བསྡད། ཨ་ཅག་
སྐྱིད་འཛོམས་ལགས་གཏམ་དེ་ཐོས་པ་དང་ཅི་བྱ་གཏོལ་བྲལ་
གྱི་གནས་སུ་རྒྱུར་ཏེ་ག་ལེར་མགོ་ཡར་བཏེགས་ཏེ་“ད་ལྟ་ནང་
ལ་དངུལ་མང་པོ་དེ་འདྲ་མེད། བུ་རང་བསམ་བློ་ཐོངས་དང་།
བུ་རང་གི་ལམ་གྲོན་དང་མགོ་འདྲེན་གཏོང་རྒྱུའི་དངུལ་ནས་
གཏོགས་ཙམ་གྲོན་ཆུང་བསྲི་ཚགས་བྱས་ཏེ་ཤིང་རིན་ལ་་་་་
བཏང་ན་འགྲིགས་ཀྱི་མ་རེད་པས་” ཅེས་བཤད་པར་འཇམ་
དཔལ་ གྱིས་ “རྒྱུ་མི་འགྲོ་བའི་ལྷ་དབུ་ཆེན་པོ་ བཞེངས་རྒྱུ།
འདི་ཁག་པོ་རེད། ཁ་སང་ངས་ཁྱེར་ཡོང་བའི་གདུང་མ་དེ་ཚོ་
སྒོར་མོ་ཉིས་སྟོང་གི་ཅ་ལག་རེད་དཱ་” ཞེས་བཤད་པ་ན་ཨ་
ཅག་སྐྱིད་འཛོམས་ལགས་ཧ་ལས། འཇམ་དཔལ་གྱིས་མུ་་་
མཐུད་དེ་ “ག་འདྲ་གནང་སོང་། ཤིང་ཉོ་གི་ཡིན་ན་དངུལ་
བསྣམས་ཕེབས། ང་སང་ཉིན་ཐོན་མཁན་ཡིན་”ཞེས་བཤད།
ཨ་ཅག་སྐྱིད་འཛོམས་ཀྱིས་ཨམ་ཕྲག་ནས་སྒོར་ཆིག་སྟོང་ལྔ་
བརྒྱ་བཏོན་ཏེ་འཇམ་དཔལ་ལ་སྤྲད། ཁོས་དངུལ་རྩིས་བརྒྱབ་
རྗེས་ “འདི་ལ་ཆིག་སྟོང་ལྔ་བརྒྱ་ལས་མི་འདུག ང་ལ་ལམ་
དངུལ་གནང་གི་མིན་ནམ་” ཞེས་དྲིས། ཨ་ཅག་སྐྱིད་འཛོམས་
- 144 -



ལགས་ཀྱིས་ཤིན་ཏུ་སྐྱོ་བའི་རྣམ་འགྱུར་སྟོན་བཞིན་དུ་“བུ་
འཇམ་དཔལ་ལགས། ཐེངས་འདིར་ཁྱེད་ཀྱིས་བསམ་བློ་ཞིག་
ཐོངས་དང་། ཤིང་ཆ་ཉོས་ཏེ་ཡར་སླེབས་སོང་ན་ཨ་མས་གྱོང་
བཏང་མི་ཡོང་”ཞེས་པ་དང་དབུགས་རིང་ཞིག་ཕྱུང་། འཇམ་
དཔལ་གྱིས་དགོད་འཚེར་བཞིན་ “ཕྱི་ལ་ཐོན་དུས་མོ་ཊར་
སྣུམ་དང་མི་ལ་ལྟོའི་འགྲོ་སོང་འགྲོ་རྒྱུ་ཡིན་པ་ཚང་མ་ཤེས་
གསལ་རེད། ངས་ལྟ་གིན་ལྟ་གིན་བྱས་ཏེ་འགྲོ་སོང་བཏང་
བ ཆོག་” ཅེས་བཤད་པ་དང་དངུལ་ལོར་དེ་དག་ཨམ་ཕྲག་ཏུ་
བཅུག་སྟེ་ཕྱིར་ཐོན། ཨ་ཅག་སྐྱིད་འཛོམས་ལགས་ཁོའི་རྒྱབ་ཏུ་
བལྟས་ཏེ་བསྡད་ནས་བསམ་བློའི་ནང་གང་ལྟར་བློ་བདེ་པོ་
ཞིག་གཏན་ནས་མ་བྱུང་། འོན་ཀྱང་དེ་ལ་ཐབས་ཅི་ཡོད། ད་
ཆ་དངུལ་མི་གཞན་གྱི་ལག་ཏུ་སྤྲད་ཟིན་པས་དངུལ་ལག་པར་
ཡོད་མཁན་དབང་ཆེ། ད་ནི་ཡག་ཉེས་གང་ཡོང་ཁོའི་ལག་པ་
ནས་སྒུག་རྒྱུ་རང་རེད།
རྒན་རྡོ་རྗེ་ལགས་ལྷ་ས་ནས་འཁོར་མ་ཐག་རྫོང་ལ་མ་
ཕེབས་པར་སྔོན་ལ་ཨེམ་རྗེ་མཁས་མཆོག་ལགས་ཀྱི་ཁྱིམ་དུ་
ཕེབས་ནས་ད་རེས་ལྷ་སར་ཕེབས་ཏེ་མཐོང་ཐོས་བྱུང་བའི་
གནས་ཚུལ་རྣམས་གླེང་མོལ་གནང་། ཁོང་གཉིས་བཀའ་མོལ་
ལ་མགོ་འཁོར་ཏེ་ཕྱི་པོ་ཆགས། དེ་ནུབ་རྫོང་ལ་ཕེབས་མ་ཐུབ་
པར་ཨེམ་རྗེ་མཁས་མཆོག་ལགས་ཀྱི་ཁྱིམ་དུ་ཞག་བཞུགས་
-- 145 -



གནང༌། ཕྱི་ཉིན་རིན་ཆེན་གླིང་གྲོང་ཚོ་ནས་ཐོན་སྐབས་རྒན་
རྡོ་རྗེ་ལགས་ཀྱིས་ཡེ་ཤེས་ཀྱི་ཡི་གེ་དང་བསྐུར་མ་དབྱངས་ཅན་
དཔལ་ལ་གནང་སྟེ་དབྱངས་ཅན་དཔལ་ལ་ཞིབ་མོས་་་་་་་
གཟིགས་རྗེས་“བུ་མོ། རང་གཟུགས་པོར་ཅ་ག་བྱེད་དགོས།
...... རྗེས་སུ་ཐུག་ཡོང་” ཞེས་གསུངས་ཏེ་རྫོང་ཕྱོགས་སུ་་
ཕེབས་སོ།
དབྱངས་ཅན་དཔལ་གྱིས་ཚུར་ཡོང་སྟེ་ཡི་གེ་དང་་་་
བསྐུར་མ་ཁ་རྔོག་སྟེ་བལྟས་པ་ན་ལོ་གཅིག་གོང་དུ་རང་གིས་
ཡེ་ཤེས་ལ་སེམས་རྟེན་དུ་སྤྱད་པའི་སོར་གདུབ་དེ་རེད་འདུག
དེ་ནས་ཡི་གེ་ལ་ལྟ་དུས་ཡི་གེའི་ནང་ “...... ང་ལྷ་སར་་་་
སླེབས་རྗེས་ཁྱེད་རང་གཉེན་སྒྲིག་བྱས་པའི་སྐོར་ཐོས་བྱུང་
བས་ང་གཉིས་ཀྱི་ཕུགས་རེ་ཚེ་འདིར་བསྒྲུབ་པའི་སྐལ་བ་ཐོབ་
མ་སོང་། དེ་ཡང་ཁྱེད་ལ་ཁག་ཅི་ཡོད། མི་མངོན་པའི་བསམ་
བློའི་འཆིང་ཐག་ཅིག་གིས་ངེད་གཉིས་ཀྱི་ལས་དབང་ལ་བར་
ཆད་སྤྲད་པ་རེད།” ཀློག་མཚམས་དེར་སླེབས་དུས་སྔར་གྱི་
འདས་དོན་རྣམས་ཡིད་ལ་འཁོར་ཏེ་དབང་མེད་དུ་མིག་ཆུ་
ཤོར། དེ་ནས་མུ་མཐུད་ཀློག་པ་ན་“ངས་ཁྱེད་ཚེ་གང་སྐྱིད་པོ་
ཡོང་བའི་སྨོན་ལམ་འདེབས་ཆོག་སེམས་བཟང་ཅན་གྱི་བུད་
མེད་ཁྱེད་ལ་སྡུག་པོ་མཐོང་གི་མ་རེད་སྙམ་པའི་ཡིད་ཆེས་་
བརྟན་པོ་ཡོད། བདག་གི་སྨོན་ལམ་མཚོན་བྱེད་ཁྱེད་ལ་སོར་
- 146 -



གདུབ་འདི་ ཕུལ་ བ་ ཡིན། དེ་ དགྱེས་ བཞེས་ ཡོད་ པ་ ཞུ།”
མཚམས་དེར་སླེབས་དུས་མུ་མཐུད་ཀློག་མ་ཐུབ་པར་ཡེ་གེ་
པང་དུ་ཉར་ནས་མཆི་མས་བཀང་པའི་མིག་ནམ་མཁར་བལྟ་
བཞིན་ཡིད་ལ་འདས་ཟིན་པའི་བྱ་བ་རྣམས་རེ་རེ་བཞིན་་་་
འཁོར་ཏེ་ཡིད་ཤིན་ཏུ་སྐྱོ་པོ་བྱུང་། དེ་ལྟ་བུའི་ངང་དུ་དུས་ཚོད་
སོང་བ་ན་དབྱངས་ཅན་དཔལ་སླར་གཉིད་སད་པ་ལྟ་བུ་བྱུང་
སྟེ་སེམས་སུ་འཇིག་རྟེན་མཐུན་འཇུག་གི་བྱ་བ་འདི་ལས་ལ་
གང་བསྐོས་ལས་སྣང་བར་གང་ཤར་མི་འདུག་ཅེས་པའི་ཁ་
རྒྱུན་ལ་དར་བའི་གཏམ་ཚིག་དུམ་བུ་དེ་དངོས་གནས་བདེན་
ནོ་སྙམ་སྟེ་འདས་དོན་རྣམས་སྐྲ་ཡི་ལན་བུ་རྒྱབ་ཏུ་གཡུགས་པ་
ལྟར་བྱས་ནས་བསམ་བློ་མ་བཏང་། འབྱུང་འགྱུར་སྐྱིད་སྡུག་
ག་འདྲ་ཞིག་ཡོང་གི་ཡོད་མེད་མོས་བསམ་བློ་གཏོང་གི་མེད་ལ་
བཏང་ནས་ཕན་ཐོགས་ཅི་ཡོད། གང་ལྟར་བཟའ་མ་བུད་མེད་
ཅེས་པ་འདི་རང་གི་ལས་དབང་རང་གིས་ཐག་གཅོད་པའི་
མཐུ་ནུས་ཤིག་ཕལ་ཆེར་ལྡན་མེད་པ་འདྲ། ད་ནི་རང་ལ་་་་
བསྐོས་པའི་བཟའ་ཟླ་འདིར་གཡོག་པོ་ཡག་པོ་རྒྱུགས་ན་ནམ་
ཞིག་སྐྱིད་པའི་ཉི་མ་ཞིག་ཤར་རྒྱུ་ཡོད་ཀྱི་རེད་སྙམ་པའི་བློ་
ཞིག་བསྐྱེད་དེ་སླད་ཕྱིན་ཡེ་ཤེས་དང་རང་གཉིས་དབར་བྱུང་
བའི་གནས་ཚུལ་འདི་གཏིང་བརྗེད་གཏོང་རྒྱུར་ཐག་བཅད།
དེ་ནས་བཟུང་སྟེ་དབྱངས་ཅན་དཔལ་ནི་ཧོབ་སྟེ་ལོ་བཅུ་་་
147 -



གྲངས་ན་སོ་སོན་པ་ལྟར་ཕྱི་ཚུལ་ནས་བལྟས་ན་བྱད་བཞིན་ལ་ .
བྱི་དོར་དང་གྱོན་གོས་གཙང་བཙོག་སོགས་ལ་དང་དོད་སྤུ་
ཙམ་མེད་པའི་ཐབ་ཀའི་མདུན་དུ་ཕར་རྒྱུག་ཚུར་རྒྱུག་བྱེད་
མཁན་ནང་གི་ཨ་མ་འཁྲུལ་མེད་པ་ཞིག་ཏུ་སྣང་གནས་ཚུལ་
མི་ཤེས་མཁན་གྱི་མིས་བལྟས་ན་ཁྱིམ་ཚང་འདིའི་ནང་ཨ་མ་
དང་བུ་མོ་གཉིས་ཕལ་ཆེར་གཅེན་མོ་དང་གཅུང་མོ་མིན་ནམ་
སྙམ་པའི་སྣང་འཆར་མི་ཡོང་ཟེར་ཚོད་མི་འདུག ཐོག་མ་ནས་
སྨྲ་བ་ཉུང་བའི་བུ་མོ་འདི་ད་ཆ་སྨྲ་བ་དེ་བས་ཉུང་དུ་སོང་ཞིང་།
ཆུང་དུས་དོན་དག་ཆུང་ཚགས་ཀྱི་དོན་དུ་ཁོང་ཁྲོ་ལངས་སླ་པོ་
ཡོད་ཀྱང་། ད་ནི་ཁོང་ཁྲོ་ཡོད་ཀྱང་ཁོག་ནང་དུ་སྦས་རྒྱུ་ལས་
བསྟན་སའི་ཡུལ་མེད་པར་གྱུར། སྐབས་སྐབས་རང་དབང་
མེད་པར་དབུགས་རིང་ཤོར་བའི་གནས་ཚུལ་དེ་དེ་སྔ་མེད་ལ་
ད་ཆ་ ཡོད་ པར་གྱུར་བའི་གནས་ཚུལ་གསར་པ་ཞིག་རེད།
ཐེངས་ཤིག་པཱ་ལགས་ཀྱི་མདུན་དུ་དབུགས་རིང་ཤོར་ནས་པཱ་
ལགས་ཀྱིས་ཚུར་གཟིགས་དུས་གཞི་ནས་དབུགས་རིང་ཤོརཾ་
བའི་ཚོར་སྣང་བྱུང་སྟེ་ལམ་སེང་ཡར་ལངས་ནས་ཕྱི་རུ་འགྲོ་
དགོས་བྱུང་། །
ས་གནས་ཀུང་ཧྲུའུ་ལས་ཁུངས་ཀྱི་གཉེར་པ་རྒན་ཡོལ་
ལས་འཁྱུར་བྱས་ཏེ་ད་ལྟ་གཉེར་པའི་ལས་གནས་འདི་སྟོང་
ཆར་ལུས་ཡོད་པའི་གསར་འགྱུར་དེ་པཱ་ཤེས་རབས་ལགས་ཀྱི་
- 148 -



རྣ་བར་ཐོས་ནས་ཁོང་བསམ་བློ་དྲུག་གསུམ་བཅོ་བརྒྱད་་་་
འཁོར། ཁོང་གི་བློ་ལ་མ་བྱན་བྱེད་བཞིན་པའི་རང་གི་བུ་དེ་
གཉེར་པའི་ལས་ཀ་བྱ་རྒྱུ་བྱུང་ན་གཅིག་ནས་ལས་བཟོད་ཡང་
བ། གཉིས་ནས་ཕྱི་ཚུལ་ལྟ་སྟངས་ཡག་པ། གསུམ་ནས་ནང་ལ་
ཡོང་འབབ་ཆེ་བ། ཨ་ཙི། བྱ་བ་འདི་བསྒྲུབས་ཐུབ་ན་ཧ་ཅང་
ཡག་པོ་ཡོང་བ་འདུག་སྙམ་སྟེ་ཨེམ་རྗེ་མཁས་མཆོག་ལགས་
མགོ་འདྲེན་བྱ་རྒྱུར་ཐག་བཅད། །
ཁོས་ལག་ཏུ་རས་འགྲིལ་ཞིག་ཁྱེར་ནས་ཨེམ་རྗེ་ལགས་
ཀྱི་ཁྱིམ་དུ་ཡོང་། ཁྱིམ་དུ་ཨ་ཅག་སྐྱིད་འཛོམས་ལགས་་་་་་་
བཞུགས་ཡོད་པས་ཁོང་གིས་ནང་དུ་བསུས་ཏེ་གསོལ་ཇ་ཞུས་
པས་པཱ་ཤེས་རབ་ལགས་ཀྱིས་ཇ་ཧུབ་ཆུང་གང་བཏུང་ནས་
ལག་ཏུ་དཀར་ཡོལ་བཟུང་བཞིན་པར་ “སྐུ་ཞབས་ཨེམ་རྗེ་
ལགས་བཞུགས་མེད་པས་”ཞེས་ཤོད་བཞིན་དཀར་ཡོལ་ཅོག་
ཙེའི་སྟེང་དུ་བཞག ཨ་ཅག་སྐྱིད་འཛོམས་ལགས་ཀྱིས་ཇ་དམ་
ལག་ཏུ་བཟུང་སྟེ་གསོལ་ཇ་ཞུ་བཞིན་དུ་ “ མཁས་མཆོག་་་་
ལགས་སྨན་བཅོས་ཁང་དུ་ཡོད་” ཅེས་བཤད། པཱ་ཤེས་རབ་
ལགས་ཀྱིས་ཨམ་ཕྲག་ནས་སྣ་ཐག་བཏོན་ཏེ་སེན་མོ་གང་སིར་
སྒྲ་དང་བཅས་ཏེ་འཐེན་ནས་དལ་པོས་ “ སྐུ་ཞབས་ཨེམ་རྗེ་
ལགས་དང་ཧྲུའུ་ཅི་བཀྲས་དོན་ལགས་ཐུགས་ཧ་ཅང་ཉེ་པོ་
ཡོད་སྟབས་ཏེ་རིང་སྐྱབས་འཇུག་ཅིག་ཞུ་བར་བཅར་་་་
— 149 -



ཡིན་” ཞེས་བཤད། ཨ་ཅག་སྐྱིད་འཛོམས་ལགས་ཀྱིས་“དེ་
འདྲ་གསུང་དགོས་དོན་མེད། ང་ཚོ་ཕན་ཚུན་ནང་ཡས་མས་
རེད་པཱ། ཞབས་ཕྱི་བསྒྲུབ་ན་ཞུ་དང་ཞུ་”ཞེས་བཤད། པཱ་ཤེས་
རབ་ལགས་ཀྱིས་ངག་དལ་པོས་“ ངས་གོ་ཐོས་ལ་དེང་སྐབས་
སྲིད་འཛིན་ཀུང་ཧུའུ་ཡི་གཉེར་པ་རྒན་ཡོལ་ལས་འཁྱུར་བྱས་
འདུག ལས་གནས་འདི་སྟོང་ཆར་ལུས་འདུག་པས་ཧྲུའུ་ཅི་
བཀྲས་དོན་ལགས་ལ་ཅིག་ཞུས་ཏེ་ང་ཚོའི་བུ་འཇིགས་མེད་ལ་
ལས་ཀ་དེ་བྱུང་ན་བསམ་གྱི་འདུག་འདིར་ལག་པ་སྟོང་པ་མིན་
ཙམ་ཞིག་ཡོད་པས་འདི་ཧྲུའུ་ཅི་ལགས་ལ་འབུལ་རོགས་་་་
གནང་”ཞེས་བཤད་ནས་ཤོག་སྒྲིལ་ཞིག་སྤྲད་དེ་“དོན་འདི་
བསྒྲུབས་ན་ངས་ཨེམ་རྗེ་ལགས་ནང་ཚང་ ལྷན་རྒྱས་ལ་་་་་་
དགོངས་པ་མ་ཚོམས་པ་ཞུ་གི་ཡིན་” ཞེས་བཤད། སྐྱིད་་་་་་
འཛོམས་ལགས་ཀྱིས་ལམ་སེང་“པཱ་ལགས་བཀའ་མོལ་དེ་་
འདྲ་གསུང་རང་མ་གསུང་། ང་ཚོས་ཕྱག་རོགས་མ་ཞུས་ན་ག་
ནས་འགྲིག་” ཅེས་བཤད། པཱ་ཤེས་རབ་ལགས་ཀྱིས་“ད་བྱས་
ན་ཨ་ ཅག་ཁྱེད་ཀྱི་ཐུགས་ལ་བཞག་རོགས་གནང་། ང་ཉིན་
ཤས་ནས་ལྗགས་ལན་ལེན་པར་ཡོང་གི་ཡིན་”ཞེས་བཤད་དེ་
ཡར་ལངས་ཏེ་འགྲོ་རྩིས་བྱས་པ་ན་ ཨ་ ཅག་སྐྱིད་འཛོམས་་
ལགས་ཀྱིས་“ ཏོག་ཙམ་བཞུགས་གདན་འཇག་དང་། ཐུགས་
བྲེལ་གང་ཡོད་པ་”ཞེས་བཤད་པས་པཱ་ཤེས་རབ་ལགས་ཀྱིས་
150 -



ཕྱི་ལ་དོན་དག་གལ་ཆེ་ཞིག་ཡོད་པར་ཁ་གཡར་ཏེ་ཕྱིར་ཐོན།
དགོང་མོ་མཁས་མཆོག་ལགས་ཁྱིམ་དུ་ཕེབས་འཕྲལ་དོན་དེ་
བཤད་པས་ཁོང་གིས་“གལ་སྲིད་པཱ་ཤེས་རབ་ལགས་ཀྱི་བུ་ལ་
གཉེར་པ་བསྐོ་རྒྱུའི་འོས་བབས་ཡོད་ན་སྲིད་འཛིན་ཀུང་ཧྲུའུ་
ནས་བསམ་བློ་བཏང་སྟེ་བསྐོ་གི་རེད། འདི་ངས་ཧུའུ་་་་་
བཀྲས་དོན་ལགས་ལ་ཞུ་བའི་དགོས་པ་གང་ཡོད་” ཅེས་་་་
བཤད། ཨ་ ཅག་སྐྱིད་འཛོམས་ལགས་ཀྱིས་ཤོག་སྒྲིལ་ཞིག་་་་
བཏོན་ནས་“ཁྱེད་ལ་ཁ་སྟོང་པར་ལབ་རོགས་ཟེར་གྱི་ཡོད་པ་
མ་རེད། གཟིགས་དང་། འདིར་འབུལ་བ་འདི་འདྲ་མི་འདུག་
གམ་” ཞེས་བཤད་དེ་གྲུ་རྩི་སྟོད་འདངས་གཅིག་མདུན་དུ་
བཞག ཁོང་གིས་ “ད་དུང་དོན་འདི་བསྒྲུབས་ན་ཨེམ་རྗེ་་་
ལགས་ནང་ཚང་ལྷན་རྒྱས་ལ་དགོངས་པ་མ་ཚོམས་པ་ཞུ་གི་
ཡིན་གསུང་གིས་” ཞེས་བཤད་པས་ཨེམ་རྗེ་ལགས་ཀྱི་ཞལ་
ནས་གང་ཡང་མ་ཐོན་པར་བསམ་བློ་བཏང་སྟེ་བཞུགས། ཨ་
ཅག་སྐྱིད་འཛོམས་ལགས་ཀྱིས་ “ཁྱེད་རང་བཀའ་མོལ་་་་་་
གསུངས་དང་། ”ཞེས་བཤད། ཡུད་ཙམ་ནས་ “ང་ལ་་་་་
རྟགས་འཁྱེར་ཏེ་ཧྲུའུ་ཅི་ལགས་ཀྱི་དྲུང་དུ་བཅར་ཏེ་སྙན་་་་
བསུན་དེ་འདྲ་ཞུ་ཕོད་པ་མི་འདུག….…..”ཞེས་བཤད་པས་
ཨ་ཅག་སྐྱིད་འཛོམས་ལགས་རབ་ཏུ་ཁྲོས་ཏེ་“ཁྱེད་རང་ལ་རེ་
བ་བྱས་པ་ལས་ཁྱི་གཅིག་ལ་རེ་བ་བྱས་ན་དེ་དགའ་གི་རེད།
– 151 -



ངས་པཱ་ཤེས་རབ་ལགས་ལ་དོན་དག་འདི་བསྒྲུབས་ན་འགྲིག་
གི་མ་རེད་ཟེར་ཁ་ནས་ག་འདྲས་ཟེར་ཤོད་དགོས་རེད་དམ།
ཕྱི་ནང་གང་ལ་ཡང་མ་ཕན་པའི་ཟ་འདྲེ་ཁྱོད། ......”སྐབས་
དེར་གཟིམ་ཆུང་ནང་འཁྲུག་པ་ཤོར་བའི་གནས་ཚུལ་་་་་་་
དབྱངས་ཅན་དཔལ་གྱིས་ཤེས་ཏེ་ཡར་ཡོང་ནས་བལྟས་པ་ན་
ཨ་མ་ལགས་ཀྱི་དཔྲལ་བའི་རྩ་ཡང་འདྲོང་ཞིང་། ཁ་ནས་མི་
སྙན་པའི་གཏམ་སྣ་ཚོགས་ཐོས། པཱ་ལགས་ནི་གཏམ་དེ་དག་
ཧ་ལམ་ཁོང་ལ་ཤོད་ཀྱི་མེད་པ་དང་འདྲ་བར་ཁོང་རང་གི་
ཕྱུག་ལས་ལ་བྲེལ། དབྱངས་ཅན་དཔལ་གྱིས་ཨ་མ་ལགས་ལ་
ཞུ་བ་འཐེན་པས་སྤྱོད་འཛོམས་ལགས་གཞི་ནས་གཟིམ་ཆུང་
ནས་ཁ་བྲལ་ཙམ་བྱུང་། ཉིན་གཉིས་པར་སྐྱིད་འཛོམས་ལགས་
ས་གནས་ཕྱོགས་སུ་ཕེབས་ཏེ་རྒན་བཀྲས་དོན་ལགས་དྲུང་དུ་
མ་བཅར་ཀ་མེད་བྱུང་། རྒན་བཀྲས་དོན་ལགས་ཀྱིས་“ཨ་ཙི།
དེ་རིང་གཞི་ནས་ཅིག་མཇལ་བྱུང་དཱ།”ཞེས་གསུངས་པ་དང་
ཕྲུ་གུར་གསོལ་ཇ་ཞུ་དགོས་པའི་བརྡ་བཏང་། དེ་ནས་མུ་་་
མཐུད་དེ་ངག་འཇམ་པོས་“ ཨེམ་རྗེ་ལགས་སྐུ་གཟུགས་བདེ་
པོ་ཨེ་ཡིན། ཁྱིམ་ལ་དཀའ་ངལ་འདྲ་འཕྲད་མ་སོང་ངམ་”
ཞེས་དྲིས་པས་སྐྱིད་འཛོམས་ལགས་ཀྱིས་དཀའ་ངལ་གང་་་་
ཡང་མེད་པའི་སྐོར་ཞུས། ཧྲུའུ་ཅིས་ “འོ་ན་དེ་རིང་ཆེད་་་་
མངགས་ས་གནས་ཀུང་ཧྲུའུ་ལ་ཕེབས་པ་དེ་ཕལ་ཆེར་ཕྱག་
- 152 -



ལས་གལ་ཆེན་ཞིག་ཡོད་ཀྱི་རེད་”ཅེས་བཤད་དེ་དགོད་་་་
འཚེར་འཚེར་ངང་སྐྱིད་འཛོམས་ལགས་ལ་བལྟས། སྐྱིད་་་་་
འཛོམས་ལགས་སེམས་ལ་དངངས་འཚབ་སྐྱེད་དེ་ཁ་སྔོན་པཱ་
ཤེས་རབ་ལགས་ཀྱིས་མངགས་པ་རྣམས་ཞིབ་པར་ཞུས། ཧྲུའུ་
ཅིས་ཡུད་ཙམ་དགོངས་པ་བཞེས་ཏེ་“འཇིགས་མེད་མ་བྱན་
བྱས་ཏེ་ཕལ་ཆེར་དུས་ཡུན་ལོ་གཅིག་ལས་ལྷག་པ་འགྲོ་བཟོ་
མེད། གཉེར་པའི་ལས་ཀ་འདི་ཕར་ལྟ་དུས་གལ་ཆེའི་
གནས་གང་ཡང་མ་རེད། ཡིན་ནའི་ས་གནས་ཀུང་ཧྲུའུ་ཡི་ཟ་
ཁང་ཡག་པོ་གཉེར་ཐུབ་མིན་དེ་ལས་བྱེད་པ་ཚང་མས་ང་
ཆེན་པོ་བྱེད་སའི་དོན་དག་ཅིག་རེད། དེར་བརྟེན་གཉིས་
གསར་བསྐོ་བྱ་རྒྱུ་དེ་སྣང་ཆུང་དུ་མ་བཏང་བར་ཞིབ་འཇུག་
''ཡག་པོ་བྱས་ནས་བསྐོ་རྒྱུའི་སྐད་ཆ་བཤད་ཚར། ཕལ་ཆེར་
འཇིགས་མེད་ཀྱིས་ལས་འགན་འདི་འཁུར་ཐུབ་ཀྱི་མ་རེད། །
ཁོས་གཅིག་ནས་ཡིག་རྩིས་མི་ཤེས། གཉིས་ནས་ལོ་ན་ཆུང་
སོང་བས་ཉམས་མྱོང་ཆེན་པོ་མེད། བྱས་ཙང་......”ཞེས་
གསུངས། ཨ་ཅག་སྐྱིད་འཛོམས་ལགས་ཀྱིས་མུ་མཐུད་ཨུ་་་་
ཚུགས་བྱས་ནས་དོན་འདིར་དགོངས་བཞེས་གནང་རྒྱུའི་རེ་
བ་ཞུས་པས་ཧྲུའུ་ཅིས་“འཇིགས་མེད་ད་ལྟ་ལོ་ཆུང་ཆུང་རེད།
ལས་ཀ་ཧུར་ཐག་བྱས་ན་ཕྱིས་བྱུང་མདུན་ལམ་ཆེན་པོ་ཡོག་
རེད། ཕྱིན་ཆད་ཁོ་ལ་ལས་ཀ་ཧུར་ཐག་བྱེད་རྒྱུའི་སློབ་གསོ་
= 153 ཡ



གནང་དགོས་”ཞེས་གསུངས་པའི་མཚམས་འདིར་ཁ་པར་
འབྱོར་ནས་ཧྲུའུ་ཅི་ལམ་སེང་ཚོགས་འདུར་ཕེབས་རྒྱུའི་བརྡ་
འབྱོར། ཧྲུའུ་ཅིས་ཁ་པར་བཞག་རྗེས་སྐྱིད་འཛོམས་ལགས་ལ་
“ང་ལམ་སེང་ཚོགས་འདུར་འགྲོ་དགོས་བྱུང་སོང་། རྗེས་སུ་
ང་ལས་ཀ་གུ་ཡངས་ཙམ་བྱུང་ན་སྐུ་ཞབས་ཨེམ་རྗེ་ལགས་དྲུང་
དུ་བཅར་རྩིས་ཡོད། ཁོང་གི་ཕྱག་ལས་དང་ཁྱིམ་ཚང་ལ་་་་་
དཀའ་ངལ་འདྲ་འཕྲད་ན་ལམ་སེང་ང་ལ་བརྡ་ཞིག་གནང་
དགོས།” ཞེས་བཤད་པ་དང་སྐྱིད་འཛོམས་ལགས་ཀྱིས་་་་་
“ཐུགས་རྗེ་ཆེ། ཐུགས་རྗེ་ཆེ།” ཞེས་ལན་མང་བརྗོད། སྐྱིད་
འཛོམས་ལགས་ཀྱིས་རས་འགྲིལ་དེ་ཅོག་ཙེའི་སྟེང་དུ་བཞག་
སྟེ་“འདི་སེམས་པ་མཚོན་བྱེད་ལག་སྟོང་མིན་ཙམ་དུ་ཕུལ་བ་
ཡིན་པས་བཞེས་རོགས་གནང་”ཞེས་བཤད་པས་ཧྲུའུ་ཅིས་
“འདི་འདྲ་ཞུ་གི་མིན། ཕར་བསྣམས་རོགས་གནང་” ཞེས་
བཤད་དེ་སྐྱིད་འཛོམས་ལགས་ལ་སྤྲད། སྐྱིད་འཛོམས་ལགས་
ཀྱིས་སྐྱར་དུ་ཨུ་ཚུགས་ཞུ་མི་ཕོད་པར་རས་འགྲིལ་དེ་འཁྱེར་
ནས་ཕྱིར་ཐོན་སོང་། །
ཨ་ཅག་སྐྱིད་འཛོམས་ལགས་གྲོང་ཚོར་འབྱོར་བའི་་་༌
སང་ཉིན་དེར་པཱ་ཤེས་རབ་ལགས་ཀྱི་སར་བསྐྱོད་དེ་གྲུའུ་རྩི་དེ་
ཕར་སྤྲད་ནས་ས་གནས་ཀུང་ཧྲུའུ་ཡི་ཧྲུའུ་ཅིས་གསུངས་པ་
རྣམས་ཇི་མ་ཇི་བཞིན་བཤད་པས་པཱ་ཤེས་རབ་ལགས་་་་་
- 154 -



དབུགས་རིང་ཞིག་ཤོར་ནས་གཏམ་མི་སྨྲ་བར་ཡུད་ཙམ་་་་
བསྡད། ཁོའི་བསམ་བློར་སྐད་གྲགས་ལྡན་པའི་ཨེམ་རྗེ་ཁོ་དང་
གཉེན་འབྲེལ་བྱས་པ་དེ་ཡང་གཏམ་སྟོང་པ་ཞིག་ལས་གཞན་
ཕན་པ་གང་ཡང་མི་འདུག་གལ་ཏེ་ད་རེས་ཨེམ་རྗེ་ཁོ་ཕྱིན་
ཡོད་ན་ཧྲུའུ་ཅིའི་སྐད་ཆ་དེ་འདྲ་ཡིན་ག་ལ་སྲིད། མ་མཐར་
ཕྱིན་ཆད་བསམ་བློ་གཏོང་རྒྱུ་ཁས་ལེན་གྱི་རེད་སྙམ་པའི་་་
བསམ་བློ་འཁོར་བ་དང་ཁོང་ཁྲོ་གཏིང་ནས་ལངས་ཏེ་་་་་་
དབུགས་ཁ་ཡང་གནོན་དཀའ་བ་བྱུང༌། ཡིན་ན་ཡང་སྐྱིད་་
འཛོམས་ལགས་ལ་རླུང་བསྟན་ནས་ཕན་པ་ཅི་ཡོད། གལ་ཏེ་
ཁོང་དགོངས་པ་ཚོམས་ན་ཆགས་སྒོ་ཆེན་པོ་ཡོང་རྒྱུ་ཉག་ཅིག་
རེད། འཇམ་དཔལ་གྱིས་ཁོང་ལ་ཁོང་ཁྲོ་ཆེན་པོ་བསླངས་པའི་
སྐོར་ངས་ཕྱི་ནས་རེ་ཟུང་ཐོས་བྱུང་ལ་ཁོང་གི་རྣམ་འགྱུར་ནས་
ཧ་ལམ་རོབ་ཙམ་ཤེས་ཀྱི་འདུག གལ་ཏེ་འཇམ་དཔལ་ཁོ་མག་
པ་གོ་ལོག་སྟེ་སླར་ཡང་ང་ཚོའི་ཁྱིམ་དུ་ལོག་ཡོང་ན་ང་ཚོའི་
ནང་གི་འབྲུ་དངུལ་རྩ་མེད་བཟོ་རྒྱུ་ཉག་ཅིག་རེད། དེ་ལས་ཁ་
མཁས་པོས་ཁ་གཏད་བཅག་ན་ཐབས་ཤེས་ལེགས་ཤོས་རེད་
སྙམ་སྟེ་པཱ་ཤེས་རབ་ལགས་ཀྱིས་འཛུམ་ལ་བཅོས་ནས་ཨ་ཅག་
སྐྱིད་འཛོམས་ལགས་ལ་“སྐུ་ངལ་བཟོས་སོང་། དགོངས་པ་མ་
ཚོམས། ཁོ་རང་གི་དཔྲལ་བར་དེ་འདྲ་ཞིག་ལས་བསྐོས་མེད་
ན་ཐབས་ཤེས་གང་ཡོད། དེ་ལས་གསོལ་ཇ་མཆོད་དང་། དེ་
- 155 —



རིང་ལྷོད་ལྷོད་བྱས་ཏེ་བཞུགས་ཨཱ། ངས་ཆང་ཡག་པོ་ཞིག་
ལེན་པར་བཏང་ཆོག་”ཅེས་བཤད་པ་དང་ཕྱིར་ཐོན། ཨ་ཅག་
སྐྱིད་འཛོམས་ལགས་ཀྱིས་པཱ་ཤེས་རབ་ལགས་ཀྱི་ད་ལྟའི་ཤོད་
སྟངས་དང་བྱེད་སྟངས་དེ་དག་མཐོང་དུས་སེམས་སུ་ཕོ་ཁྱོ་
གའི་ཁོག་པར་མདའ་ཤོང་མདུང་ཤོང་ཟེར་བ་དེ་དངོས་་་་
འབྲེལ་མི་དེ་ཚོར་ཤོད་ཀྱི་ཡོད་པ་འདྲ། པཱ་ཤེས་རབ་ལགས་
དངོས་འབྲེལ་འཇིག་རྟེན་ལྟོ་གོས་ཀྱི་ཉམས་མྱོང་ཕུན་སུམ་
ཚོགས་པའི་མི་ཞིག་རེད་འདུག་སྙམ་པ་བྱུང་། པཱ་ཤེས་རབ་
ལགས་ཀྱིས་དགོད་འཚེར་འཚེར་ངང་ཆང་འགྱིག་དམ་གང་
འཁྱེར་ཏེ་ཨ་ཅག་སྐྱིད་འཛོམས་ལགས་ལ་ཞུས་པ་དང་ཁོ་རང་
མཉམ་དུ་བཏུང་ནས་ཕྱི་དྲོའི་དུས་ཚོད་ཆང་འཐུང་ནང་དུ་
འདས་སོ།
དགོང་མོ་ས་སྲོད་ཀྱི་དུས་ཚོད་ཡོལ་ནས་ཨེམ་རྗེ་མཁས་
མཆོག་ལགས་ཀྱི་ནང་མི་རྣམས་ཉལ་གྲབས་བྱེད་པའི་སྐབས་
སུ་གློ་བུར་དུ་སྒོ་བརྡུང་བའི་སྒྲ་གྲགས། དབྱངས་ཅན་དཔལ་
གྱིས་སྒོ་ཕྱེ་བར་འགྲོ་དུས་འཇམ་དཔལ་ཡོང་བ་རེད་འདུག
འཇམ་དཔལ་སྒོ་ཡར་འཛུལ་བ་དང་ཨ་ ཅག་སྐྱིད་འཛོམས་
ལགས་ཀྱིས་ལམ་སེང་ཇ་བསྲུབས་ནས་འཇམ་དཔལ་ལ་་་་་
བླུགས་ཏེ་ཁ་ལག་གྲ་སྒྲིག་བྱས། ཁོང་གི་སེམས་སུ་མོ་ཊའི་སྒྲ་
ཡང་མ་གྲགས་པར་འཇམ་དཔལ་ལོག་ཡོང་བ་ཡ་མཚར་པོ་
- 156 -



བྱུང་སྙམ་སྟེ་“འཇམ་དཔལ་ལགས། ཕྱི་པོ་དེ་འདྲ་མོ་ཊར་
སྐྱོན་ཤོར་བ་མ་རེད་དམ་”ཞེས་དྲིས། འཇམ་དཔལ་གྱིས་མགོ་
བཀྱག་ཙམ་ཡང་མ་བྱས་པར་“ཤོར་མ་སོང་”ཞེས་བཤད་དེ་
མུ་མཐུད་ཇ་བཏུང་། དེ་ནུབ་ལྟོ་ཟས་ཚར་རྗེས་གཏམ་གླེང་
གང་ཡང་མ་བྱས་པར་ཉལ།
ཉིན་གཉིས་པར་ཁོ་ལངས་དུས་ཉི་མ་ཚ་རྟིང་ཙམ་ལ་
སླེབས་ཟིན། དབྱངས་ཅན་དཔལ་གྱིས་སྔར་བཞིན་ཁ་བཀྲུ་
ལག་བཀྲུའི་ཆུ་ཁོའི་འགྲམ་དུ་བསྐྱལ། དེ་ནས་ཇ་དང་རྩམ་པ་
ཁོའི་མདུན་དུ་བཞག ཁོས་ཞོགས་ཟས་ཟ་བཞིན་དབྱངས་་
ཅན་དཔལ་ལ་བལྟས་པ་ན་མོ་ནི་མདོག་ངན་པ་ཡི་དྭགས་ནང་
བཞིན་ཞིག་ཏུ་འགྱུར་འདུག་པས་སྐད་ཆ་ཤོད་འདོད་ཀྱི་བློའི་
དང་བ་ཡང་འདྲེན་མི་ཐུབ། ཁོས་སྐད་ཆ་ཚིག་གཅིག་མ་་་་
བཤད་པར་ཇ་འཐུང་སྟེ་བསྡད། སྐབས་དེར་ཨ་ཅག་སྐྱིད་་་
འཛོམས་ལགས་ཞབས་བསྐོར་ནས་ཁྱིམ་ལ་འཁོར། འཇམ་་་
དཔལ་གྱིས་ལྕམ་ཤིང་སྐོར་འདི་བཤད་དེ་དངུལ་ཕྲན་བུ་ལེན་
དགོས་སྙམ་ནས་སྐྱིད་འཛོམས་ལགས་སྒོ་ཡར་འཛུལ་བ་དང་
“ཨ་མ་ལགས། ངས་ལྕམ་ཤིང་དོ་དོ་ཏན་ཏན་བྱས་ནས་་་་་
མངགས་བཞག་ཡོད། དངུལ་ཕྲན་བུ་འདང་མ་སོང་” ཞེས་
བཤད། ཨ་ཅག་སྐྱིད་འཛོམས་ལགས་གཞི་ནས་ལྕམ་ཤིང་མེད་
པ་ཤེས་ཏེ་“སྔོན་ལ་ག་ཚོད་འདང་པ་དེ་བསྣམས་ཕེབས་དང་།
- 157 -



དེ་ནས་མ་འདང་པ་དེ་བསམ་བློ་བཏང་ཆོག་” ཅེས་བཤད་
པར་འཇམ་དཔལ་གྱིས་“ཨ་མ་ལགས། ཁྱེད་ཀྱིས་ང་ཁྱིམ་གྱི་
མག་པར་ཡིད་ཆེས་མི་འདུག་གམ། དེ་འདྲ་ཡིན་ན་ཐོག་མ་
ནས་ལྕམ་ཤིང་གཞན་ལ་མངགས་ན་འགྲིག་གི་རེད་པཱ་”ཞེས་
བཤད་པར་སྐྱིད་འཛོམས་ལགས་ཀྱིས་ད་མཁས་པོ་མ་བྱས་ན་
ཁོས་དངུལ་དང་ཤིང་གཉིས་ཀ་སྤྲོད་པ་མི་འདུག་སྙམ་སྟེ་“དེ་
ཚོ་ག་ལེར་སྐད་ཆ་བྱས་ཆོག་” ཅེས་བཤད་དེ་ཕྱིར་ཐོན། ཁོས་
ཡར་ལངས་ཏེ་སྐྱིད་འཛོམས་ལགས་ཀྱི་མཇུག་ཏུ་ཐབ་ཚང་དུ་
ཕྱིན་ནས་“དངུལ་སྒོར་མོ་ཆིག་སྟོང་ལྔ་བརྒྱུར་ཧ་ལས་རྒྱུ་གང་
ཡོད་དམ། དེ་ལས་ལྷག་པ་ངས་སྲོག་གི་ཉེན་ཁར་མ་འཛེམས་
པར་ཕྱོགས་ཐོན་བྱེད་ཀྱི་ཡོད། ཁྱོད་ཀྱི་དངུལ་ངའི་སྲོག་ལས་
གལ་ཆེ་གི་རེད་དམ་” ཞེས་ངར་ངར་གྱིས་བཤད་པས་སྐྱིད་
འཛོམས་ལགས་ག་ཤོད་འདི་ཤོད་མེད་པར་ལུས། ཁོས་མུ་་་
མཐུད་དེ་ “ངས་མིག་ཡོད་བཞིན་དུ་ཁྱིམ་ཚང་དེ་འདྲ་ཞིག་
ནང་ཞར་མཆོངས་བརྒྱབ་འདུག ད་ང་སྡུག་རུས་ཐུབ་པ་མི་
འདུག ང་འགྲོ་གི་ཡིན་” ཞེས་བཤད་དེ་ཕྱིར་འགྲོ་རྩིས་བྱས་
པར་དབྱངས་ཅན་དཔལ་གྱིས་བཀག་ཀྱང་ཁོས་དབྱངས་ཅན་
དཔལ་ལ་འབུད་རྒྱག་བརྒྱབ་སྟེ་སྒོ་ནས་ཕྱིར་ཐོན། བདེན་པ་
མེད་པའི་མི་ཁོས་ཁ་གདག་གདག་བཤད་དུས་བདེན་པ་ཡོད་
པའི་མི་ལ་སྐད་ཆ་ཚིག་གཅིག་ཤོད་པའི་དབང་ཆ་མི་ ཐོབ།
- 158 -



དངོས་འབྲེལ་རྐུན་མ་ཧམ་ཆེན་གྱིས་མི་ཟ་ཞེས་པ་དེ་ཨ་ཅག་
སྐྱིད་འཛོམས་ལགས་མངོན་སུམ་མཐོང་ཆོས་སུ་གྱུར་སོང་།
ཁོས་ཐད་ཀར་ཁྱིམ་དུ་ལོག་སྟེ་རང་གི་ཕ་མ་གཉིས་ལ་མི་ཚང་
ཕ་གིའི་ནང་སྡོད་ཐབས་མེད་ལུགས་བཤད་པས་ཨ་ཅག་་་་
དབྱངས་ཅན་ལགས་ཀྱི་སེམས་སུ་དེ་སྔ་གཉེན་སྒྲིག་རྟེན་་་་་
འབྲེལ་མཛད་སྒོའི་སྐབས་སུ་ངེད་ནང་མི་རྣམས་དང་དགའ་
ཉེ་ཚོར་ཁོ་ཚོས་ཁ་ཡ་མི་བྱེད་པ་དབྱངས་ཅན་དཔལ་གྱིས་ང་
ཚོའི་ཁྱིམ་ལ་འབྲེལ་གཏུགས་གཏན་ནས་མི་བྱེད་པ་མ་ཟད།
ངའི་བུ་ལ་བློ་མི་གཏད་པ། ཨེམ་རྗེ་ཁོས་ལམ་དུ་གདོང་ཐུག་
བརྒྱབ་རུང་ཁ་མི་གྲགས་པ་བཅས་བསམ་བློ་འཁོར་དུས་བུ་
འཇམ་དཔལ་ལ་ཁག་ག་ནས་ཡོང་སྙམ། ལྷག་པར་གཉེན་སྒྲིག་
རྟེན་འབྲེལ་མཛད་སྒོའི་སྐབས་ཀྱི་འབུལ་བ་ཕོན་ཆེན་དེ་དག་
ནས་ཁ་བཏགས་ཁ་ཤས་ཤིག་དང་འབྲུ་ཁལ་ལྔ་མ་གཏོགས་དེ་
མིན་ཚང་མ་ཁོ་ཚོས་ཟ་རྐྱང་བྱས་པ་དེ་ཚོ་བསམ་བློ་འཁོར་
དུས་ཁོང་ཁྲོ་དེ་བས་ཆེ་ཆེར་འབར་ནས་ཨ་ཅག་སྐྱིད་འཛོམས་
ལགས་ཀྱི་ཁྱིམ་ཚང་ཕྱོགས་སུ་ཤོར་རྩིས་བྱས་པས་པཱ་ཤེས་རབ་
ལགས་ཀྱིས་ “དབྱངས་ཅན་ཁྱོད་ད་ལྟ་ངར་ངར་བྱེད་མི་་་་
དགོས། ངའི་ཁ་ལ་ཉོན་དང་། ང་ཚོས་བྱ་མ་འདྲོགས་པར་སྒོ་
ང་ལེན་དགོས་”ཞེས་བཤད་པ་དང་སླར་ཡང་འཇམ་དཔལ་
ལ་ཁ་སློག་ནས་ “ཁྱོད་ཀྱིས་ད་ལྟ་ནས་རླུང་བསྟན་པ་དེ་སྔ་
159 -



དྲགས་ཐག་ཆོད་པ་རེད། ངས་ཁ་སྔོན་ཁྱོད་རང་ལ་བཤད་པ་
དེ་རྣམས་བརྗེད་པ་རེད་པས་”ཞེས་སྨྲས་པས་འཇམ་དཔལ་
གྱིས་“དེ་ལྟར་བྱས་ན་ཨེམ་རྗེ་བཟའ་ཚོ་མ་ཤི་གོང་ང་རང་
སྡུག་གིས་ ཤི་བ་འདུག་” ཅེས་བཤད་པའི་གཏམ་མཇུག་མ་
སྒྲིལ་གོང་ ཨ་ཅག་དབྱངས་ཅན་ལགས་ཀྱིས་སྐད་ཆེན་པོས་
“ངའི་བུས་མི་གཞན་ལ་མགོ་བོ་སྒུར་དགོས་པ་འདི་འདྲ་ད་ལྟ་
ང་ཚོ་འུ་ཐུག་ཐབས་ཟད་ཀྱི་གནས་སུ་ལྷུང་མེད། ཁྱོད་ཁྱིམ་གྱི་
ཕ་རྒན་ཞིག་གི་བསམ་བློ་གཏོང་སྟངས་དེ་འདྲའི་ཐབས་་་་
རྡུགས་ལ་ཨང་”ཞེས་བཤད་དེ་ངུས། པཱ་ཤེས་རབ་ལགས་ཀྱི་
བསམ་པར་ང་ཚོ་ཁྱིམ་ཚང་གཉིས་གདོང་ཐུག་ནས་འཁྲུག་པ་
ཤོར་ན་སྡུག་ཕྲུག་ ཁོ་ལོག་རྒྱུ་ཉག་ཅིག་རེད་སྙམ་ནས་ངག་་
འཇམ་པོས་དབྱངས་ཅན། ཁྱོད་སེམས་པ་གནོན་དང༌། ང་ཚོ་
ག་ལེར་སྐད་ཆ་བྱས་ཆོག་” ཅེས་བཤད་དེ་ད་ལྟ་ལངས་བཞིན་
པའི་ཁོང་ཁྲོ་འཇགས་ཐབས་བྱས་སོ། ་ ་ ་ ་
ས་རུབ་པའི་མཚམས་སུ་པཱ་ཤེས་རབ་ལགས་ཀྱིས་བུ་
རྒན་པ་འཇམ་དཔལ་ཕར་སྐྱེལ་དུ་བཏང་། སྐབས་དེར་འཇམ་
དཔལ་ར་བཟི་ཡོད་པས་བུ་རྒན་པས་བསྐྱོར་ཏེ་དབྱངས་ཅན་
དཔལ་གྱི་ཁྱིམ་དུ་བསྐྱལ། དེར་ཨེམ་རྗེ་མཁས་མཆོག་ལགས་
དང་། དབྱངས་ཅན་དཔལ་གཉིས་དགོང་ཟས་ཟ་བཞིན་ཡོད་
་པས་འཇམ་དཔལ་གྱིས་ཁྲོ་བའི་སྡང་མིག་བལྟས་ཏེ་“སྨད། ངོ་
- 160 -



ཚོ་ཁྲེལ་མེད་ཀྱི་སྐྱེ་དམན་ཁྱོད་ཉོན་ཨ། ཁྱོད་ཀྱི་ཁོག་ནང་དུ་
ཡོད་པའི་བྱེ་ཕྲུག་དེའི་པ་ཕ་སུ་རེད་དམ་རྫོང་སྨན་ཁང་གི་
ཚམ་རྗེ་ཁོ་ལ་ཁྱོད་ཀྱིས་རྣམ་འགྱུར་ག་འདྲ་སྟོན་རྒྱུ་མེད་དམ།”
ཞེས་བཤད་པས་པཱ་ལགས་ཀྱི་མདུན་དུ་ཁོས་སྐད་ཆ་དེ་འདྲ་
ཕཤུད་པར་དབྱངས་ཅན་དཔལ་ངོ་ཚས་བཟོད་མི་ཐུབ་པར་
ཕྱིར་ཐོན། ཡང་ཁོས་ཁ་ཚུར་ཕྱོགས་ཏེ་ཨེམ་རྗེ་མཁས་མཆོག་
ལགས་ལ་“སྤོའོ་ཏོ་ཁྱོད་ཀྱི་བྱེད་སྟངས་ལ་བལྟས་ན་ཧ་ལམ་
གནམ་སའི་བདག་པོ་ཁྱོད་ཡིན་མདོག་བྱེད་ཀྱི་འདུག ཁྱོད་ལ་
ཧ་ལས་རྒྱུ་ཅི་ཡོད། ཁྱོད་ཀྱིས་ཉིན་བརྒྱ་སྨན་ཁང་ནང་འཛུལ་
བསྡད་པ་ལས། ངས་རླངས་འཁོར་གྱི་ཁ་ལོ་བསྐོར་ཐེངས་
གཅིག་གི་ཡོང་འབབ་ལྡབ་མང་པོས་ཆེ་གི་རེད་”ཅེས་ཁ་ནས་
བཤད་པ་དང་ལག་པས་མཛུབ་བཙུགས་བྱས། ཨེམ་རྗེ་ལགས་
ཁོའི་བྱེད་སྟངས་ལ་ཧ་ལས་ནས་རེ་ཞིག་རི་མོ་ལྟར་དུ་གནས།
སྐབས་དེར་སྐྱིད་འཛོམས་ལགས་ཡར་འཛུལ་བ་དང་ཁོས་་་་
སྐྱིད་འཛོམས་ལགས་ལ་ཁ་རྡུང་དྲག་པོ་བཏང་། “ནང་གི་ཨ་
མ་སྤོར་མཐིལ་ལ་སེན་མོ་སྐྱེས་པ་” “ སེར་སྣ་ཅན་གྱི་མི། ཡི་
དྭགས་ཀྱི་སྐྱེ་བ་....”མི་སྙན་པའི་གཏམ་སྣ་ཚོགས་བཤད།
དབྱངས་ཅན་དཔལ་གྱིས་ཁྱིམ་མཚེས་ཚེ་རིང་ལགས་སྐད་་་
གཏོང་བར་ཕྱིན་ནས་ཁོ་གཉིས་ནང་དུ་འཛུལ་བ་དང་ཚེ་རིང་
ལོགས་ཀྱིས་འཇམ་དཔལ་གྱི་ལག་པ་ནས་འཇུས་ཏེ་ཁང་པ་
- 161 -



སྦུག་ཏུ་ཁྲིད། ཚེ་རིང་ལགས་ཀྱིས་ངག་འཇམ་པོས་སློབ་གསོ་
བྱས་ཀྱང་འཇམ་དཔལ་གྱིས་མ་ཉན་པར་ད་དུང་ “ང་ཚོའི་
ནང་གི་གཡོག་པོ། ཁྱོད་ཁ་བདེ་མདོག་ཁ་པོ་ཡོད།” ཞེས་་་་་
བཤད་དེ་ཡར་ལངས་ནས་གཞུ་རྩིས་བྱས་པས་ཚེ་རིང་ལགས་
ཀྱིས་ཁོ་བཙན་ཤེད་ཀྱིས་མནན་ཏེ་མར་བསྙལ། དེ་ལྟར་དུས་
ཚོད་ཆུ་ཚོད་གཉིས་ཙམ་སོང་མཚམས་སུ་འཇམ་དཔལ་་་་
གཉིད་ཁུག་སྟེ་ཚེ་རིང་ལགས་གཞི་ནས་ཁྱིམ་དུ་ལོག ཚེ་རིང་
ལགས་ནང་གི་སྒོ་ཡར་འཛུལ་ཏེ་ད་གིན་བརྫི་འཕྲོར་ལུས་པའི་
གྲོ་ཞིབ་ལ་ལག་པ་འཆང་དུས་ཨ་ཅག་ཆོས་སྒྲོན་ལགས་ཀྱིས་
ཟུར་དུ་བསྡད་དེ་ཁོང་དགོད་ཅིག་བྱས་ནས་“ཁྱེད་རང་འདི་
འདྲའི་འཇོན་པ་ལ་ཨང་། དངོས་གནས་རང་ཡུལ་མུན་པར་
བཞག གཞན་ཡུལ་འོད་ཀྱིས་བརྒྱངས་མཁན་མི་དེ་ཁྱེད་རང་
རེད་འདུག དོ་དགོང་བག་ཐུག་འཐུང་རྒྱུ་སྤྲོས་བྲལ་རེད་”
ཅེས་བཤད་པས་ཚེ་རིང་ལགས་ཀྱིས་དེ་ལ་ལན་ཅི་ཡང་མ་་
བཏབས་པར་མུ་མཐུད་བག་ཚ་འགྲིལ། ཆོས་སྒྲོན་ལགས་ཀྱིས་
“མི་ཚོས་ཁྱེད་རང་ཁྱིའི་མཐོང་ལ་མ་བཞག་པར་ཁྱེད་ཀྱིས་ད་
དུང་ཤ་ཚ་དེ་འདྲ་བྱེད་དགོས་དོན་ཅི་ཡོད། ཆང་སའི་སྐབས་
སྐྱིད་འཛོམས་མོས་ང་ཚོར་རྒྱུ་ངོམ་ག་འདྲ་བྱས་མ་བྱུང་ངམ།
དེ་དུས་མོས་ཀྲོན་ཡོན་དང་། ཤང་ཀྲང་། ལས་བྱེད་པ་བཅས་
ཀྱི་རྐུབ་ལ་ལྕེས་མ་ལྡག་ཙམ་ཞིག་བྱས། ང་ཚོར་ལྟ་ཙམ་ཡང་
- 162 -



བྱེད་མཁན་མེད། གནས་ཚུལ་དེ་ཚོ་ཁྱེད་ཀྱིས་བརྗེད་པ་མ་
རེད་དམ། སྐྱིད་པོ་བྱེད་དུས་དཔོན་པོ་དང་ལས་བྱེད་པ་མ་
གཏོགས་ང་ཚོ་མིག་ནང་མེད་པ། སྡུག་པོ་ཡོང་དུས་ང་ཚོ་གཞི་
ནས་དྲན། ཁྱེད་རང་གིས་དེ་ཚོ་བསམ་བློ་མ་བཏང་པར་ནང་
གི་ལས་ཀ་བྱེད་འཕྲོ་བཞག་ནས་མིའི་ནང་ལ་ཕྱིན། ཨ་ཙི། སྙིང་
ལ་རུས་པ་སྐྱེ་རྒྱུ་མེད་པའི་མི་ཁྱོད།” ཅེས་བཤད་པས་ཚེ་རིང་
ལགས་ཁོང་ཁྲོས་བཟོད་མི་ཐུབ་པར་“ཁ་བཙུམས། སྐྱེས་་་་
དམན་ཁ་དཀར་གཏིང་ནག་ཁྱོད། ཉིན་ལྟར་ཁ་ནས་མ་ཎི་
བགྲངས། བསྐོར་བ་ལྷམ་མཐིལ་ཟད་ཟད་བརྒྱབ། ཀུན་སློང་
འདི་འདྲ་ཞིག་ལས་འཁྱེར་རྒྱུ་མེད་ན་ཐམས་ཅད་ངལ་བ་
འབྲས་མེད་རེད། མི་ལ་སྡུག་དུས་དགའ་མཁན་མི་དེ་ཆོས་
པའི་མ་མཐའི་ཆ་རྐྱེན་ཡང་ཚང་མེད། ཁྱོད་ད་དུང་ཁ་བདེ་པོ་
ཤོད་དང་ངས་......”ལག་འགོ་ཁུ་ཚུར་འགྲིལ་ཏེ་ཆོས་སྒྲོན་
ལོགས་ལ་གཏད་ནས་ཤོར་ཡོང་། ཆོས་སྒྲོན་ལགས་ཤིན་ཏུ་་
སྐྲག་སྟེ་སྒོ་ཕྱིར་བྲོས།
པཱ་ཤེས་རབ་ལགས་དང་ཨེམ་རྗེ་མཁས་མཆོག་ལགས་
ཁྱིམ་ཚང་གཉིས་དབར་ཕྲུ་གུའི་དོན་དུ་འགལ་ཟླ་ཤོར་བའི་
གསར་འགྱུར་འདི་རིན་ཆེན་གླིང་ཤང་གི་གྲོང་སྟོད་གྲོང་སྨད་
ཡོངས་ལ་ཁྱབ་སོང་། ཇུས་གཏོགས་ཚ་བའི་ནང་གི་ཨ་མ་དེ་
ཚོས་“སྡུག་རྒྱུ་བུ་མོ་དབྱངས་ཅན་དཔལ་སྡུག་གི་རེད། ཁོག་
- 163 ཡ



པར་ཕྲུ་གུ་ཡོད་པའི་སྐབས་ལ་སེམས་ལ་སྡུག་བསྔལ་བྱུང་ན་
དཔེ་བསགས་པ་རེད།” “ཨ་མ་འདི་གཉིས་རྒྱ་མར་བཀྱག་
ནའི་ཡང་ལྗི་སྲང་གང་མེད། གཏམ་དང་རྒྱུ་ལ་བལྟས་ནས་
གཉེན་འབྲེལ་བྱས་པའི་མཐའ་མ་ཡོང་རྒྱུ་འདི་ལས་གཞན་
ཅི།” “སྐྱིད་འཛོམས་ཟེར་མཁན་སྐྱེ་དམན་འདི་ལ་སྡུག་པོ་དེ་
འདྲ་ཞིག་འཕྲད་པ་དངོས་གནས་རྒྱུ་འབྲས་འཁོར་བ་རེད། ང་
ཚོ་ཤང་སྨན་ཁང་ལ་ན་ཚ་བསྟེན་པར་འགྲོ་དུས་མོས་མིའི་
མདོག་ཁོ་ནར་ལྟ་གི་ཡོད་པཱ་”ཞེས་པ་ལ་སོགས་པའི་གླེང་མོ་
སྣ་ཚོགས་བྱས་པ་དང་། ལྟོ་གོས་ཀྱི་བྱ་བར་བྲེལ་ནས་མི་གཞན་
ལ་ཇུས་གཏོགས་བྱེད་ཁོམ་མེད་པའི་ནང་གི་པ་ཕ་ཚོས་“ཨ་ཁ།
ཨེམ་རྗེ་ལགས་ཀྱི་ཐུགས་ལ་སྐུ་ངལ་ཆེན་པོ་ཡོག་རེད། དེས་
རྐྱེན་པས་སྐུ་ཚེར་བར་ཆད་འདྲ་བྱུང་ན་ང་ཚོ་ཤང་འདིའི་མི་
ཚང་མ་བསོད་བདེ་སྐམ་པ་རེད། སྐྱེ་དམན་ཐབས་སྡུག་དེ་ཚོ་
ཡིན་ན་ …..…..”ཞེས་མགོ་བོ་གཡུག་གཡུག་བྱེད་བཞིན་བློ་
ཕངས་པའི་རྣམ་པ་བསྟན། གྲོང་ཚོའི་ནང་གི་བུ་མོ་སྨན་ཤར་
ཚོས་དབྱངས་ཅན་དཔལ་གྱི་གནས་བབས་ལ་སེམས་གཏིང་ ་
ནས་གདུང་སེམས་གཉམ་བསྐྱེད་བྱེད་པ་དང་སྐབས་རེ་ཁྱིམ་
དུ་ཡོང་སྟེ་ཁ་ཕན་ཚིག་ཕན་གྱི་གཏམ་འདྲ་སྨྲས། སྐབས་རེ་ཆུ་
ལེན་མེ་གཏོང་གི་ལས་ཀ་ཙག་ཙིག་ལས་རོགས་བྱས། ཚང་
མས་འཇམ་དཔལ་ལ་ཁོང་ཁྲོ་ཆེན་པོ་བྱེད་ཀྱི་ཡོད། ཁོང་ཚོ་ཅི་
- 164 -



འཕྲོས་མོལ་འཕྲོས་ཤོད་པའི་སྐབས་ཚང་མས་ཁ་གཅིག་་་་་་
གྲགས་ཀྱིས་ཕྱིན་བྱུང་རང་ཉིད་ཀྱི་མི་ཚེའི་འགྲོ་ལམ་འདི་་་
དབྱངས་ཅན་དཔལ་གྱི་འགྲོ་ལམ་ཐོག་འགྲོ་རྒྱུ་མེད་པའི་སྐད་
ཆ་བྱས། མཚོ་མོས་དབྱངས་ཅན་དཔལ་གྱི་གནས་ཚུལ་ཞིབ་
ཅིང་ཕྲ་བ་རང་གི་པ་ཕར་བཤད། ཤང་ཀྲང་པ་སངས་ཀྱིས་
གནས་ཚུལ་འདིར་བསམ་བློ་ཞིབ་པར་བཏང་སྟེ་ད་ནི་མི་ཚང་
གཉིས་སར་ཕྱིན་ནས་སློབ་གསོ་མ་བརྒྱབ་ན་གནས་ཚུལ་སྡུག་
པོ་ཆགས་ཡོང་སྙམ་སྟེ་ཐོག་མར་ཨེམ་རྗེ་མཁས་མཆོག་ལགས་
ཀྱི་ཁྱིམ་དུ་ཕེབས་ནས་གནས་ཚུལ་སྐད་ཆ་དྲིས། ཨ་ཅག་སྐྱིད་
འཛོམས་ལགས་ཀྱིས་གནས་ཚུལ་ཞིབ་པར་བཤད་རྗེས་མཇུག་
ཏུ་“འཇམ་དཔལ་གྱིས་ཁ་སྔོན་ང་ཚོ་ནང་མི་ཚང་མར་འཁྲུག་
པ་བརྒྱབ་སྟེ་ཁོ་པའི་ནང་ལ་ལོག་ནས་ད་བར་ཟླ་ཕྱེད་ལྷག་
ཙམ་ཕྱིན་སོང་། དེའི་རིང་ཨ་ཅག་དབྱངས་ཅན་ལགས་ཀྱིས་
སྔ་རྗེས་ང་ཚོའི་ནང་ལ་ཐེངས་གཉིས་ཕེབས་ཏེ་བཀའ་མོལ་ཧ་
ཅང་སྡུག་པོ་གསུངས་ཀྱི་འདུག གནས་ཚུལ་འདི་ད་ཆ་སྡུག་པོ་
ཞེ་དྲགས་ཆགས་སོང་བས་ག་འདྲ་བྱས་ན་དྲག”ཅེས་བཤད།
ཤང་ཀྲང་པ་སངས་ལགས་ཀྱིས་དབྱངས་ཅན་དཔལ་ལ་ཞལ་
ཕྱོགས་ནས་ “བུ་མོ། ཁྱེད་ཀྱིས་བསམ་བློར་ག་འདྲ་བྱས་ན་
དགའ་སྙམ་གྱི་འདུག” ཅེས་དྲིས་པར་བུ་མོ་མགོ་སྒུར་རེར་
སྡོད་པ་ལས་ལན་མ་བརྒྱབ། ཤང་ཀྲང་གིས་” གནས་ཚུལ་་་
- 165 -



འདིའི་དོ་དམ་གཙོ་བོ་ཁྱོད་གཉིས་རེད། ཁྱོད་གཉིས་ཀྱིས་ཁ་
གྲགས་དགོས་རྒྱུ་དེ་གལ་ཆེན་པོ་རེད་” ཅེས་གསུངས་པའི་
སྐད་ཆའི་མཇུག་མ་བསྒྲིལ་གོང་དབྱངས་ཅན་དཔལ་གྱི་མིག་
ཆུ་སྲད་བུ་ཆད་པའི་ཕྲེང་བ་ས་ལ་ལྷུང་བཞིན་ལྷུང་ལྷུང་དུ་
བབས། མཆི་མས་མགྲིན་པ་བརྣངས། དབུགས་ཀྱི་རྒྱུ་བ་བྲེལ་
དུ་སོང་ནས་ངག་བརྗོད་མི་ཐུབ་པར་ལུས། གང་ཙམ་ཞིག་
ནས་ངུ་ངག་དང་སྦྲགས་ “ངས་སྡུག་པོ་དེ་འདྲ་མྱོང་དགོས་
དོན་ཚེ་སྔོན་ལས་ངན་པ་གང་བསགས་པ་ཡིན་ནམ་” ཞེས་
བརྗོད་དེ་ངུས་ནས་བརྒྱལ་གྲབས་བྱས། པ་སངས་ལགས་དང་
སྐྱིད་འཛོམས་ལགས་གཉིས་བྲེལ་བྲེལ་འཚུབ་འཚུབ་ཀྱིས་བུ་
མོ་སྐྱོར་ནས་མགོ་ལ་བྱིལ་བྱིལ་བྱས་ཏེ་ངག་འཇམ་པོས་བློ་བག་
དཀྲོལ། པ་སངས་ལགས་ཀྱི་བསམ་པར་དངོས་གནས་བུ་མོ་
འདིས་སྡུག་པོ་ཚད་ལས་བརྒལ་བ་མྱོང་དགོས་བྱུང་འདུག་
སྙམ་པ་དང་ཟོལ་མེད་ཀྱི་སྙིང་རྗེ་ཞིག་སེམས་གཏིང་ནས་་་་
བསྐྱེད། པ་སངས་ལགས་ཀྱིས་“སྐྱིད་འཛོམས་ལགས། བུ་མོར་
མངལ་འཁོར་ཡོད་པས་གང་ཅིའི་ཐད་ནས་གཟབ་གཟབ་
གནང་དགོས། ང་ཚོ་ཤང་ནས་གནས་ཚུལ་འདིར་བརྟགས་
དཔྱད་བྱས་ཏེ་ཐག་གཅོད་ཡང་དག་བྱ་རྒྱུ་ཡིན། ང་ད་ལྟ་ཨེམ་
རྗེ་ལགས་སར་འགྲོ་གི་ཡིན།” ཞེས་བཤད་དེ་ཤིང་སྨན་ཁང་
ཕྱོགས་སུ་ཐོན། སྨན་ཁང་དུ་ཕེབས་པ་དང་མཁས་མཆོག་
— 166 —



ལགས་ལ་བཀའ་འདྲི་ཞུས་པས་མཁས་མཆོག་ལགས་དབུ་་་
གཡུག་བཞིན་“དེ་ཚོ་ཚང་མ་བཟོ་མཁན་ང་རང་ཡིན། ངས་
རང་གི་སྨན་བཅོས་ལས་ཀ་ཁོ་ནར་མགོ་འཁོར་ཏེ་ཕྲུ་གུའི་འགྲོ་
སྟངས་སྐོར་ཐེ་ཇུས་བྱས་མེད། ད་དཔེ་བསགས་སོང་། ངའི་བུ་
མོ་ཡག་པོ་འདི་ཐབས་སྡུག་པོ་དེ་འདྲ་ཞིག་ཆག་སོང་” ཞེས་
གསུངས་ཏེ་ཐུགས་ཕངས་སྣང་ཆེན་པོ་གནང་། པ་སངས་་་་
ལགས་ཀྱིས་སེམས་གསོའི་བཀའ་མོལ་ཞུས་ཏེ་མཇུག་ཏུ་་་་་
གནས་ཚུལ་འདི་ཧྲུའུ་ཅི་བཀྲས་དོན་ལགས་ལ་གསུངས་་་་་
དགོས་པའི་བླང་ཆ་བཏོན། མཁས་མཆོག་ལགས་ཀྱིས་“ངའི་
ནང་གི་གནས་ཚུལ་བཀྲ་མ་ཤིས་པ་དེ་འདྲ་ཧྲུའུ་ཅི་ལགས་ལ་
ཞུས་ཏེ་ཐུགས་བསུན་ཞུས་ན་ག་ནས་འགྲིག དེ་འདྲ་ཡོང་གི་
མ་རེད་”ཅེས་བཤད་པར་པ་སངས་ལགས་ཀྱིས་“ཁྱེད་ཀྱིས་
གསུང་སྟབས་བདེ་པོ་མེད་ན་ངས་ཞུས་ཆོག གང་ལྟར་ང་ཚོས་
མ་ཞུས་ན་ཡང་མཁྱེན་རྒྱུ་ཉག་ཅིག་རེད། དེ་དུས་ངས་ཨེམ་རྗེ་
ལགས་ཀྱི་ཁྱིམ་ལ་དོ་ཁུར་བྱས་མི་འདུག་ཅེས་བཀའ་བཀྱོན་
གནང་ན་ངས་འགན་དེ་འདྲ་འཁུར་ཐུབ་པ་མི་འདུག ཨེམ་རྗེ་
ལགས། ཐུགས་ཁྲལ་མ་གནང་། ང་ཚོ་ཤང་ནས་གནས་ཚུལ་
འདི་ཐག་གཅོད་བྱེད་ཀྱི་ཡིན་” ཞེས་བཤད་དེ་འགྲོ་རྩིས་བྱས་
པ་ན་ཨེམ་རྗེ་ལགས་ཀྱིས་“ཐུགས་རྗེ་ཆེ་ཐུགས་རྗེ་ཆེ་” ཞེས་
ལན་མང་བརྗོད། པ་སངས་ལགས་ཤང་སྨན་ཁང་ནས་ཐོན་ཏེ་
– 167



ཤར་རེར་ས་གནས་ཕྱོགས་སུ་ཕེབས་སོ།
བདུན། །
༔
༔
ཡེ་ཤེས་ སློབ་ཡུན་ལོ་གཉིས་གཙངས་ཏེ་དེ་སྔའི་ལས་
གནས་རྫོང་སྨན་ཁང་དུ་ཕྱིར་ལོག་བྱས། ཁོང་རྫོང་དུ་སླེབས་
འཕྲལ་རང་གི་བཤེས་གཉེན་མཁས་མཆོག་ལགས་མཇལ་་་
འདོད་དང་དབྱངས་ཅན་དཔལ་གྱི་གནས་ཚུལ་ཤེས་འདོད་
ཀྱི་བློས་བསྐུལ་ཏེ་ཉིན་ཞིག་རྒན་རྡོ་རྗེ་ལགས་ཀྱི་ལས་ཤག་ཏུ་
ཕེབས་ནས་ཁོང་ཚོའི་སྐོར་དང་དེ་མིན་སྨན་ཁང་གི་སྐོར་གླེང་
སྟེ་ལྷོད་བཞུགས་མཛད། ཉིན་ཤས་མཚམས་ནས་ཡེ་ཤེས་རྒན་
མཁས་མཆོག་ལགས་ཀྱི་འགྲམ་དུ་བསྐྱོད། རྒན་ལགས་ཀྱིས་ཡེ་
ཤེས་མཐོང་མ་ཐག་དགའ་ཚོར་ཆེན་པོས་“ཡེ་ཤེས་ཕྱག་་་་
ཕེབས་གནང་བྱུང་། ཡར་ཤོག སྡོད་དང་། སྡོད་དང་།” ཞེས་
གསུངས། ཡེ་ཤེས་ལགས་ཀྱིས་རྒན་ལགས་ཀྱི་གམ་དུ་བསྡད་དེ་
ཁོང་གི་བཞིན་རས་ལ་ཞིབ་པར་བལྟས་པས་དེ་སྔོན་དང་མི་
འདྲ་བར་བགྲེས་ཉམས་ཤུགས་ཆེན་བཞེས་འདུག་ལ་སྤྱན་་་་
འབྲས་གཉིས་ལ་ལེང་ཏོག་སྲབ་པོས་བཀབས་པ་དང་། སྐུ་་
ཤའང་སྐམ་དུ་སོང་འདུག རྒན་ལགས་ཀྱིས་ཞལ་ཐབ་ཚང་
ལ་ཕྱོགས་ཏེ་“བུ་མོ། ཡེ་ཤེས་ལ་གསོལ་ཇ་ཞུས་དང༌” ཞེས་
- 168 -



གསུངས་པས་དབྱངས་ཅན་དཔལ་གྱིས་མགོ་བོ་སྒུར་རེར་་་
ཡར་འཛུལ་ནས་ཇ་གང་བླུགས་ཏེ་ལམ་སེང་ཕྱིར་ཐོན། ཁོང་
དགེ་སློབ་གཉིས་དགྱེས་ཚོར་ཆེན་པོས་བཀའ་མོལ་གྱི་དབུ་
ཚུགས། ཡེ་ཤེས་ཀྱིས་ལོ་གཉིས་རིང་སློབ་སྦྱོང་བྱས་པའི་སྦྱངས་
འབྲས་རྒན་ལགས་ལ་སྤྱན་འབུལ་ཞུས་པས་རྒན་ལགས་་་་་
ཐུགས་ཧ་ཅང་དགྱེས་བཞིན་དུ་ “ཁྱོད་ཀྱིས་ལོ་གཉིས་རིང་
སྙིང་རུས་ཆེན་པོས་སློབ་སྦྱོང་བྱས་ཏེ་དངོས་གནས་སྦྱངས་
འབྲས་ཧ་ཅང་ལེགས་པོ་ཐོན་འདུག འགྲིག་ག་འགྲིག་ག་”
ཞེས་འཛུམ་མདངས་སྟོན་བཞིན་བསྔགས་བརྗོད་ཡང་ཡང་
གནང་། ཁོང་གཉིས་གཏམ་གླེང་བྱས་པའི་ནང་ཡེ་ཤེས་ཀྱི་བློ་
ལ་རྒན་ལགས་དེ་སྔ་དང་མི་འདྲ་བར་བཀའ་མོལ་གསུང་་་་
སྐབས་ཤར་མར་གསུང་མ་ཐུབ་པར་ཡང་ཡང་ཆད་འགྲོ་བ་
དང་། ཕར་བཀའ་མོལ་ཞུས་ཚེ་སྐད་ཤུགས་ཕྲན་བུའི་ཆེ་ཙམ་
མ་བརྒྱབ་ན་གསན་མི་ཐུབ་པའི་ཚོར་སྣང་བྱུང་སྟེ་རང་བཞིན་
ངང་བློ་མི་བདེ་བ་བྱུང༌། དབྱངས་ཅན་དཔལ་གྱི་རྣ་བར་ཡེ་
ཤེས་ལགས་ཀྱི་སྐད་སྒྲ་ཐོན་པ་དང་འདས་ཟིན་པའི་བརྩེ་དུང༌
གི་བློ་ཞིག་ཡིད་ལ་སྐྱར་དུ་འཆར་ཏེ་ལུས་ཀྱི་བ་སྤུ་གཡོས། མིག་
ཏུ་མཆི་ཞག་འཁོར་བཞིན་གནས་ཚེ་གཟིམ་སྦུག་ནས་ཕྲུ་གུའི་
ངུ་སྒྲ་བསྒྲགས་པ་དེས་སྐབས་འདིའི་དབྱངས་ཅན་དཔལ་གྱི་
ཡིད་ཀྱི་རྫིང་བུ་རུ་གསལ་བའི་བདེ་སྡུག་མཉམ་བསྲེས་ཀྱི་བརྩེ་
- 169 -



དུང་གི་བརྙན་རིས་འདི་གློ་བུར་དུ་འཕུར་འོང་བའི་ལན་་་་
ཆགས་རྡོ་ཆུང་འདིས་དཀྲུགས་ནས་ད་ལྟ་ ཤར་མ་ཐག་པའི་
ཀུན་རྟོགས་ཀྱི་རི་མོ་དེ་དག་སྐྲ་ཡི་ལན་བུ་རྒྱབ་ཏུ་གཡུགས་པ་
ལྟར་སྣང་བ་ལས་འདས་ཏེ་དངངས་འཚབ་ཆེན་པོས་ཕྲུ་གུ་ངུ་
སའི་སར་རྒྱུགས་ནས་དེ་ལ་ནུ་ཞོ་བསྣུན། གང་ཙམ་ནས་ཡེ་
ཤེས་ལགས་པཱ་ལགས་ཀྱི་སྐྱེལ་མ་གནང་སྟེ་ཁྱིམ་ནས་ཕྱིར་་་
ཕེབས་པ་དེ་དབྱངས་ཅན་དཔལ་གྱིས་གཟིམ་སྦུག་གི་སྒེའུ་
ཁུང་ནས་ཆ་ཚང་མཐོང༌། ཁོང་ནི་ལོ་གཉིས་ཀྱི་སྔོན་ལས་་་་
གཞོན་ བཟོ་ དོད་ ཅིང་། གནག་ ཅིང་ སྣུམ་ པའི་ མགོ་ སྐྱེས།
དཀར་ལ་དམར་བའི་བཞིན་མདངས། ཐང་ཤ་དོད་པའི་ལུས་
ཕུང་། གཙང་ཞིང་བབས་ཆགས་པའི་གྱོན་གོས་.....དེ་དག་
གིས་དབྱངས་ཅན་དཔལ་གྱི་སེམས་པ་རང་དབང་མེད་པར་
ཡེ་ཤེས་ཀྱི་ཕྱོགས་སུ་ཤོར་ནས་ཡིད་ལ་བརྗོད་ཀྱིས་མི་ལངས་
པའི་སྤྲོ་བ་བརྟས། བཞིན་རས་ནས་རང་དབང་མེད་པར་
དགའ་སྤྲོའི་འཛུམ་མདངས་སྟོན་བཞིན་གནས་པའི་སྐབས་སུ་
ཡིད་ལ་པང་དུ་ཡོད་པའི་ཕྲུ་གུ་འཁོར་ཏེ་སྙིང་རྗེའི་རང་བཞིན་
དུ་གྱུར་བའི་ཕྲུ་གུའི་ངོ་གདོང་མཐོང་མ་ཐག་མིག་ལ་མཆི་ཞག་
འཁོར་ཏེ་འགྲམ་པ་ཕྲུ་གུའི་ངོ་གདོང་ལ་སྦྱར་བ་དང་མཆི་མས་
ཕྲུ་གུའི་དཔྲལ་བ་བརླན་པར་བྱས་སོ། འདས་ཟིན་པའི་ལོ་
ཟླའི་ནང་ངེད་གཉིས་དྭངས་གཙང་ལྷད་མེད་ཀྱི་བརྩེ་དུང་
- 170 -



ཞིག་བཅངས་ཏེ་ཕུགས་སུ་བདེ་སྐྱིད་བསྐྲུན་པ་ལ་སེམས་་་་
ཕྱོགས་ནས་གཞོན་ནུའི་བརྩེ་དུང་གི་དཔལ་ལ་རོལ་བའི་གོ་
སྐབས་བྱུང་བ་དེ་དག་ངས་ཚེ་འདིར་སྙིང་གི་གཅེས་ནོར་ཞིག་
ཏུ་བརྩི་ཡི་ཡོད། ངེད་གཉིས་ལས་དབང་བཙན་པོས་དེད་དེ་
ལམ་ཐ་དད་དུ་སོང་ནས་འབྲས་བུའང་མི་གཅིག་པར་ད་ཆ་
ངེད་གཉིས་ཀྱི་གནས་བབས་གནམ་ས་ལྟ་བུའི་ཧེ་དཔག་་་་
འཛོལ་ཡོད། ཕྲུ་གུའི་སྐྱེད་མར་གྱུར་ཟིན་པའི་བུ་མོ་ངས་ད་
དུང་ཁྱེད་དང་མི་ཚེ་བསྐྱལ་རྒྱུའི་རེ་བ་བློའི་ཟུར་དུ་འཁོར་པ་
དེ་ཡང་མི་འོས་པ་ཞིག་ཡིན་པས་ད་ནས་ངས་བསམ་བློ་དེ་
གཏོང་རྒྱུ་མཚམས་བཞག་གི་ཡིན། ཡིན་ནའང་ཁྱེད་ཀྱི་ཞལ་
རས་མཐོང་དུས་བསམ་བཞིན་བསམ་བཞིན་ཡིད་ཀྱི་རྟ་ཕོ་
འཇིག་རྟེན་འཚོ་བའི་འགྲོ་ལམ་བཞི་མདོ་ཁ་ལ་སླེབས་ཏེ་ག་
འགྲོ་འདི་འགྲོ་མི་ཤེས་པར་ལུས། ཡུད་ཙམ་ཞིག་ནས་སེམས་
、 གཏིང་དུ་སྐྱོ་སྣང་ཆེན་པོ་ཞིག་བསྐྱེད་དེ་རང་དབང་མེད་པར་
དབུགས་རིང་བར་མེད་ཤོར་ཞིང་། མཆི་མ་ལྷུང་ལྷུང་དུ་་་་
བབས་ཏེ་པང་ནང་ཉ་ལ་བའི་ཕྲུ་གུའི་བཞིན་རས་བཤེར་བར་
བྱས་སོ། །
ཡེ་ཤེས་ལགས་ནི་ཐེངས་འདིར་མཁས་མཆོག་ལགས་
ཀྱི་དྲུང་དུ་བཅར་ཏེ་དབྱངས་ཅན་དཔལ་དང་སྐད་ཆ་ཤོད་རྒྱུ་
ལྟ་ཅི། ཁོང་གི་ངོ་གདོང་ཡང་ཡག་པོ་མཐོང་མེད་པའི་སྟབས་
– 171 -



ཀྱི་་བོ་ཤིན་ཏུ་མི་བདེ་བ་བྱུང་། དེ་ལྟར་གཟའ་འཁོར་གཅིག་
གི་དུས་ཚོད་འདས་ནས་དེའི་རིང་ཡེ་ཤེས་ཀྱི་སེམས་ནང་གང་
ལྟར་དབྱངས་ཅན་དཔལ་གྱི་ཞིབ་ཕྲའི་གནས་ཚུལ་མ་ཤེས་ན་
སྡོད་ཐབས་བྲལ་བར་ཁོང་གིས་སྐྱར་དུ་རིན་ཆེན་གླིང་ཤང་དུ་
བསྐྱོད། དེ་ཉིན་དབྱངས་ཅན་དཔལ་སྒོ་རྭའི་ནང་དུ་ཕྲུ་གུར་
འོ་མ་སྟེར་བཞིན་པ་དང་སྐབས་འཁེལ་བས་ཁོང་གིས་འགྲམ་
དུ་ཕྱིན་ཏེ་“དབྱངས་ཅན་དཔལ་ལགས། རྒན་ལགས་་་་་་་་
བཞུགས་ཡོད་དམ་” ཞེས་དྲིས། དབྱངས་ཅན་དཔལ་གྱིས་་
མགོ་བོ་བཏེགས་ནས་སྐད་ཆ་འདྲི་མཁན་ལ་བལྟ་དུས་ཡེ་ཤེས་
ཡིན་པ་ཤེས་ཏེ་ལམ་སེང་མགོ་བོ་སྒུར་ནས་གཏམ་ལན་མི་སློག
ཡེ་ཤེས་ཀྱིས་སྐྱར་དུ་ཐེངས་གཅིག་དྲིས་པས་དབྱངས་ཅན་
དཔལ་ཡར་ལངས་ཏེ་ཤར་རེར་ཐབ་ཚང་ནང་དུ་འཛུལ། ཡེ་
ཤེས་ཀྱིས་མོའི་རྗེས་འདེད་བཏང་སྟེ་ཐབ་ཚང་དུ་འགྲོ་མི་ཕོད་
པར་ག་ལེར་སྒོ་ནས་ཐོན་ཏེ་ཕྱིར་ལོག ལམ་བར་དུ་ད་གིན་
དབྱངས་ཅན་དཔལ་གྱི་ངོ་གདོང་ཡུད་ཙམ་མཐོང་བ་དེ་ལ་
བསམ་དུས་ཁོང་གི་ངོ་གདོང་གི་ཤ་རིད་ཅིང་། ཡ་མ་གཡས་
གཡོན་ལྡིབ་ནས་ཀོང་བུར་གྱུར། མགོ་སྐྲ་ཟིང་སྟེ་དྲེག་པས་
འཕྱིང་པོར་གྱུར་པ་བཅས་ཀྱི་ཕྱི་ཚུལ་རྣམ་པར་བལྟས་ན་བུ་མོ་
འདིའི་སེམས་ནང་སྡུག་བསྔལ་ཆེན་པོ་ཞིག་ཡོད་པ་རོབ་ཙམ་
མཐོང་ཐུབ། ཚུལ་དེ་མཐོང་མ་ཐག་དབྱངས་ཅན་དཔལ་ལ་
- 172 -



སེམས་གཏིང་ནས་སྙིང་རྗེ་དྲག་པོ་ཞིག་བསྐྱེད། ཡེ་ཤེས་ཀྱིས་
དབྱངས་ཅན་དཔལ་གྱི་སྡུག་བསྔལ་སེལ་རོགས་བྱ་རྒྱུའི་་་་་་
འདོད་འདུན་ཆེན་པོ་ཡོད་ཀྱང༌། ཁོང་ལ་ཡང་སྙིང་སྡུག་་་་
བསྔལ་ཅི་ཞིག་ཡོད་པ་དང༌། དེ་རྒྱུ་དང་རྐྱེན་གང་ཞིག་ལས་
བྱུང་བ་མི་ཤེས་པའི་སྟབས་ཀྱིས་སེམས་ལ་དངངས་འཚབ་སྐྱེ་
བ་ལས་ཐབས་གཞན་གང་ཡང་མ་མཆིས། ཉིན་ཞིག་རྒན་རྡོ་
རྗེ་ལགས་དང་གླེང་མོ་བྱེད་པའི་སྐབས་སུ་ཁོང་གི་ཞལ་ནས་
དབྱངས་ཅན་དཔལ་གྱི་གནས་ཚུལ་རོབ་ཙམ་ཐོས་ཏེ་ཡེ་ཤེས་
ཀྱིས་གཏམ་དེའི་མཇུག་མཐུད་ནས་དངངས་འཚབ་ཆེན་པོས་
ཚ་འདྲི་བྱས་པ་ན་རྒན་རྡོ་རྗེ་ལགས་ཀྱིས་ཡེ་ཤེས་ལ་ “ཁྱེད་
ཀྱིས་དབྱངས་ཅན་དཔལ་ལ་བཅངས་པའི་བརྩེ་དུང་ད་དུང་
མཇུག་འགྲིལ་མེད་པ་ཨེ་ཡིན་” ཞེས་བཀའ་འདྲི་གནང་བས་
ཡེ་ཤེས་ཀྱི་ངོ་གདོང་དེ་མུར་དམར་པོར་གྱུར། རྒན་རྡོ་རྗེ་་་
ལགས་ཀྱིས་“དངོས་གནས་ཧ་ཅང་ཕངས་པོ་རེད། སེམས་
བཟང་ཅན་གྱི་བུ་མོ་འདི་ལ་སྡུག་བསྔལ་དེ་འདྲ་བྱུང་བ་ང་
ཡང་བཟོད་དཀའ་བ་འདུག་” ཅེས་གསུངས་པས་ཡེ་ཤེས་་་་
ཀྱིས་རྒན་རྡོ་རྗེ་ལགས་ལ་ “ རྒན་ལགས་ཁྱེད་ཀྱིས་དབྱངས་
ཅན་དཔལ་གྱི་ཉེ་ལམ་ལོ་གཉིས་རིང་གི་ཞིབ་ཕྲའི་གནས་ཚུལ་
ང་ལ་གསུངས་ན་ཨེ་འགྲིག་”ཅེས་དྲིས་པས་རྒན་རྡོ་རྗེ་ལགས་
ཀྱིས་ཡེ་ཤེས་ཀྱི་གདོང་ལ་ཡུད་ཙམ་གཟིགས་ཏེ་“ངས་བཤད་
173 -



ཆོག ཡིན་ནའི་འདི་བཤད་ནས་ཁྱོད་གཉིས་ལ་ཕན་ཐོགས་ཅི་
ཡོད་” ཅེས་གསུངས་པ་ན་ཡེ་ཤེས་ཀྱིས་ “རྒན་ལགས། ང་ལ་
གསུངས་དང་། ངས་སེལ་རོགས་བྱེད་ཐུབ་པའི་སྡུག་བསྔལ་དེ་
དག་ངས་རང་གི་ཁེ་ཕན་ཡོད་ཚད་བློས་བཏང་སྟེ་སེལ་རོགས་
བྱེད་རྐྱང་ཡིན་”ཞེས་ཞུས་པས་གཞོན་ནུ་དེའི་དྲང་སེམས་ལ་
རྒན་རྡོ་རྗེ་ལགས་ཧ་ལད་དེ་ “ཡོང་ང་། ངས་བཤད་ཆོག་”
ཅེས་གསུངས་པ་དང་དབྱངས་ཅན་དཔལ་ཐོག་མར་ཨ་མས་
རྒྱུ་ཅ་ལགས་ལ་བལྟས་ཏེ་བུ་མོའི་འདོད་པ་དང་ལྡོག་ནས་་
བཙན་པོས་པཱ་ ཤེས་ རབ་ལགས་ཀྱི་བུ་མག་པར་ལེན་ཚུལ།
བར་དུ་མག་པས་ཆང་རག་ཤོ་འབག འཆལ་པོ་བཅས་ཀྱི་
ཐ་ཤལ་གྱི་སྤྱོད་ཚུལ་ཁོ་ན་འཛིན་ཏེ་ནང་མི་དང་བཟའ་ཟླ་
བཅས་སྡུག་བསྔལ་གྱི་གནས་སུ་གྱུར་བའི་སྐོར། མཐའ་མ་ཁོ་
གཉིས་བཟའ་ཚང་ཁ་བྲལ་རྒྱུར་གཉིས་ཀས་མོས་མཐུན་བྱུང་
བ་དང་། གཉིས་ཀའི་ཕ་མས་ཤང་གི་རྒན་པ་སངས་ལགས་ལ་
ཞུས་ཏེ་ཁོང་གིས་མག་པ་འཇམ་དཔལ་ཁོ་པའི་ཁྱིམ་དུ་ལོག་རྒྱུ་
དང་། སླད་ཕྲུ་གུར་འཚོ་རྟེན་སྤྲོད་རྒྱུ་བཅས་ཀྱི་ཐག་གཅོད་
གནང་ཚུལ་བཅས་ཇི་མ་ཇི་བཞིན་ཡེ་ཤེས་ལ་ཞིབ་ཕྲ་བཤད།
ཡེ་ཤེས་ཀྱིས་དབྱངས་ཅན་དཔལ་ལ་འཕྲད་པའི་སྡུག་བསྔལ་
དེ་དག་རང་ཉིད་ལ་འཕྲད་པའི་སྡུག་བསྔལ་ལྟ་བུར་བྱུང་སྟེ་
ཡིད་ཤིན་ཏུ་སྐྱོ་ནས་མིག་ནང་མཆི་ཞག་འཁོར། མགྲིན་པོ་
– 174 -



བརྣངས། རེ་ཞིག་རི་མོ་ལྟ་བུར་གྱུར་བའི་ཚུལ་འདི་རྒན་རྡོ་རྗེ་
ལགས་ཀྱིས་གཟིགས་ཏེ་“ཕོ་ཁྱོ་ག སེམས་མ་སྐྱོ། ད་ནི་ཁྱོད་
ཀྱི་བྱམས་དང་བརྩེ་བའི་ཡིད་ཀྱི་ལྕགས་ཀྱུས་ཡིད་ཀྱི་རྟེན་པ་
གཅིག་པུ་སྡུག་བསྔལ་གྱི་ཁུང་བུ་ལས་སྐྱོབས་པའི་དུས་ལ་་་་
བབས་འདུག དོན་འདི་ངས་རྒན་མཁས་མཆོག་ལགས་ལ་
ཞུས་ཆོག་” ཅེས་གསུངས་པས་ཡེ་ཤེས་ཀྱིས་ལམ་སེང་་་་་་་་
“ཐུགས་རྗེ་ཆེ། ངའི་རེ་བའི་འབྲས་བུ་སྨིན་ཏེ་ངས་དབྱངས་
ཅན་དཔལ་གྱི་སྡུག་བསྔལ་སེལ་ཐུབ་ན་དེ་ནི་ངའི་ཚེ་འདིའི་
བདེ་སྐྱིད་ཆེ་ཤོས་ཡིན་” ཞེས་ཞུས། རྒན་རྡོ་རྗེ་ལགས་ཀྱིས་
གཞོན་ནུ་འདི་གཉིས་ཀྱི་རེ་བ་ཡོངས་སུ་བསྒྲུབ་རྒྱུའི་འགན་
ཡོངས་རྫོགས་ཁོ་བོའི་ཕྲག་པར་བབས་འདུག་པས་ངས་དེ་
བསྒྲུབས་མ་ཐུབ་ན་ག་ལ་འགྲིག་སྙམ་པ་བྱུང་སྟེ་ “ཡེ་ཤེས།
ཁྱེད་བློ་བདེ་པོར་སྡོད་ཅིག་”ཅེས་གསུངས། །
ཨ་ཅག་ཆོས་སྒྲོན་ལགས་ཀྱིས་ཨ་ཅག་སྐྱིད་འཛོམས་་
ལགས་ཁྱིམ་དུ་བོས་ཏེ་འཛུམ་བཞིན་དུ་རྫའི་དམ་བི་ཞིག་གི་
ནང་ནས་མར་ཁུ་མདོག་གི་ཆང་སྤུས་ལེགས་ཤིག་སིར་སྒྲ་དང་
བཅས་ཏེ་བླུགས་རྗེས་འགྲམ་དེར་བསྡད་ནས་ནན་པོ་་་་་
གཏམ་གྱིས་“དེ་རིང་ངས་ཨ་ཅག་ལགས་ཁྱེད་ལ་གལ་ཆེའི་
གཏམ་ཞིག་ཞུ་རྒྱུ་ཡོད་” ཅེས་ཤོད་བཞིན་ཆང་དཀར་་་་་་་
བཏེགས། ཨ་ ཅག་སྐྱིད་འཛོམས་ལགས་ཀྱི་སེམས་སུ་གཏམ་
མ་འཕངས་ 1 75 བ་དང་ཁ་



བཟང་ཇི་འདྲ་ཞིག་ཤོད་རྒྱུ་ཡོད་དམ་སྙམ་སྟེ་ལག་ཏུ་དཀར་
ཡོལ་བཟུང་ནས་འཛུམ་དམུལ་དམུལ་གྱིས་ “གཏམ་ག་རེ་་་
གསུང་རྒྱུ་ཡོད། མགྱོགས་པོ་གསུངས་དང་”ཞེས་རེ་བའི་མིག་
ཁོང་ལ་བལྟས། ཁོང་གིས་ “སྔོན་ལ་མཆོད་ཆང་འདི་ཞབས་
དག་བསྐྱོན་དང་། ངས་ག་ལེར་ཞུས་ཆོག་” ཅེས་བཤད་པས་
ཨ་ཅག་སྐྱིད་འཛོམས་ལགས་ཀྱིས་དབུགས་ཐེངས་གཅིག་ལ་
ཆང་ཞབས་དག་བརྒྱབ་སྟེ་དཀར་ཡོལ་ཅོག་ཙེའི་སྟེང་དུ་་་
བཞག ཆོས་སྒྲོན་ལགས་ཀྱིས་མུ་མཐུད་ཆང་གང་བླུགས་ཏེ་
འཛུམ་བཞིན་དུ་“ཁྱེད་ཀྱི་བུ་མོ་དབྱངས་ཅན་དཔལ་ལགས་
འཇམ་དཔལ་དང་ཁ་བྲལ་ནས་དུས་ཚོད་གང་ཙམ་སོང་ཟིན།
བུ་མོ་མི་ཚེ་གཅིག་མོ་ཧྲེང་ལ་སྡོད་མདོག་ཁ་པོ་མ་རེད། བྱས་
ཙང་ལོ་གཞོན་དུས་སྡོད་རོགས་ཞིག་བཙལ་ན་དགའ་གི་རེད་
དཱ་” ཞེས་བཤད་པས་ཨ་ཅག་སྐྱིད་འཛོམས་ལགས་ཀྱིས་སྐད་
ཆའི་དོན་གྱི་སྙིང་པོ་རྟོགས་ཏེ་ “ཡིན་ད་ཡིན། ཁྱེད་ཀྱིས་་་་
གསུངས་པ་དེ་རང་རེད། ང་རང་གི་སེམས་ལ་ཡང་དེ་འདྲ་
བསམ་གྱི་འདུག་”ཅེས་བཤད། ཨ་ཅག་ཆོས་སྒྲོན་ལགས་ཀྱིས་
སྐྱིད་འཛོམས་ལགས་ཀྱི་སྐད་ཆའི་བཟོ་ལ་བལྟས་ཏེ་རྒྱུ་མ་ཕུ་
འདེད་བཏང་ནས་“ང་ཚོའི་ཚེ་རིང་ལགས་ཀྱི་མཱ་བྱོན་ལས་
རོགས་བསྟན་པ་ལགས་ན་ནིང་བཟའ་ཟླ་གྲོངས་ཏེ་དེང་ཡས་
སྐབས་ཁྱིམ་དུ་ཁོ་རང་དང་ཕྲུ་གུ་གཉིས་ལས་མེད་”ཅེས་སྨྲས།
– 176 -



སྐྱིད་འཛོམས་ལགས་ཀྱིས་ “ཁོང་དགུང་ལོ་ག་ཚོད་རེད་་་་་
དམ་”ཞེས་དྲིས་པས་“ ཕལ་ཆེར་ལྔ་བཅུ་ཙམ་ལ་སླེབས་མེད་
དམ་” ཞེས་ལན་བཏབས་པས་ཨ་ཅག་སྐྱིད་འཛོམས་ལགས་
ཀྱིས་དབུགས་རིང་ཞིག་བཏང་སྟེ་གཏམ་ལན་མི་སློག ཆོས་
སྒྲོན་ལགས་ཀྱིས་ཁོང་མ་མགུ་བའི་སྣང་ཚུལ་དེ་མཐོང་ནས་
“བསྟན་པ་ལགས་ཀྱི་ཁང་པ་རང་བདག་རེད། གྲོངས་མཁན་
བཟའ་ཟླ་དེ་མི་ཚང་ཆེན་པོ་ཞིག་གི་བུ་མོ་ཡིན་པས་མི་ཚང་
ཏིག་ཏིག་རེད་དཱ། ཕྲུ་གུ་གཉིས་པོ་ནར་སོན་མཚམས་རིམ་
བཞིན་ཕྱི་ལ་བཏང་ཆོག་གི་རེད་”ཅེས་སྨྲས་པས་ཨ་ཅག་སྐྱིད་
འཛོམས་ལགས་ཀྱིས་“དོན་འདི་ངས་བུ་མོ་དང་པཱ་ལགས་སུ་
སྐད་ཆ་དྲི་ཆོག་”ཅེས་སྨྲས་པས་ཆོས་སྒྲོན་ལགས་ཀྱིས་“ངས་
ང་གཉིས་གྲོགས་མོའི་གདོང་ལ་བལྟས་ཏེ་སེམས་མི་བཟོད་
པར་སྐད་ཆ་དེ་ཚོ་ཐལ་སོང་། འགྲིག་དང་མ་འགྲིག་དགོངས་
པ་ཡག་པོ་བཞེས། བུ་མོས་ད་ཡང་ཁྱོ་ག་ལོ་ཆུང་ཆུང་གི་གདོང་
ལ་བལྟས་ན་མི་ཚང་ལ་ཆག་སྒོ་གཉིས་པ་འཁྱེར་ཡོང་དཱ་”ཞེས་
ཤ་ཚ་ཆེ་མདོག་གིས་ཁ་ཏ་བྱས་པར་སྐྱིད་འཛོམས་ལགས་་་་
སེམས་འགུལ་ཐེབས།
འཇམ་དཔལ་ཕྱོགས་ནས་འཁོར་ཏེ་ཁྱིམ་དུ་སླེབས་་་་
ནས་ཟ་འཐུང་སོགས་ཟིན་རྗེས་ཡང་སྟེང་ནས་ལྟ་བཞིན་པའི་
སྐབས་སྲང་ལམ་སྟེང་དབྱངས་ཅན་དཔལ་ཕྱིན་པ་མཐོང༌།
– 177 -



ཁོའི་བསམ་པར་ང་གཉིས་ཁ་བྲལ་ནས་དུས་ཡུན་ལོ་གཅིག་
སོང་ལ་ཉེ་བའི་རིང་མོའི་སྤུ་མདོག་རྦད་དེ་འགྱུར་ཏེ་ཐོག་མར་
ཆང་ས་བརྒྱབ་ཁའི་མཛེས་ཉམས་སླར་ཡང་མཐོང་རྒྱུ་འདུག་
སྙམ་ནས་སེམས་ཀྱི་རྟ་རྒོད་དེ་ཕྱོགས་སུ་ཤོར། ཉིན་གཉིས་
པར་འཇམ་དཔལ་དབྱངས་ཅན་དཔལ་སར་ཡོང་སྟེ་སྒོ་རྭའི་
ནང་ལ་ཨ་ཅག་སྐྱིད་འཛོམས་ལགས་དང་འཕྲད། ཁོས་འཛུམ་
བཞིན་དུ་“ཨ་མ་ལགས། དབྱངས་ཅན་དཔལ་ལགས་བསྡད་
ཨེ་ཡོད་” ཅེས་དྲིས། ཨ་ཅག་སྐྱིད་འཛོམས་ལགས་ཀྱིས་བཞིན་
རས་བསྡུས་ཏེ་“བུ་མོ་བསྡད་མེད་” ཅེས་སྨྲས། ཁོས་ཕྲུ་གུའི་
སྟོད་ཐུང་ཞིག་བཏོན་ནས་“འདི་ངས་ཆེད་མངགས་ཕྲུ་གུར་
ཉོས་པ་ཡིན། ཁྱེད་ཀྱིས་བུ་མོ་ལ་གཡོགས་རོགས་གནང་”ཞེས་
བཤད་པས་ཨ་ཅག་སྐྱིད་འཛོམས་ལགས་ཀྱིས་ཕྲུ་གུའི་སྟོད་
ཐུང་ཚུར་མ་བླངས་པར་“ཁྱེད་ཕྲུ་གུར་བརྩེ་དུང་དེ་འདྲ་ཡོད་
ན་རྒན་པ་སངས་ལགས་ཕྱག་ལས་རྫོང་ལ་འཕོས་པ་ནས་ད་
བར་གྱི་ཕྲུ་གུའི་གསོ་རྟེན་ཆད་པ་རྣམས་ད་ལྟ་གནང་ན་ཡག་
ཤོས་རེད་”ཅེས་བཤད་པས། ཁོས་ངོ་འཛུམ་དང་བཅས་“ཕྲུ་
གུའི་ངོ་ལ་བལྟས་ཏེ་ཕ་མ་མཉམ་འཛོམས་བྱུང་ན་ཡག་ཤོས་
རེད། ད་ནས་ ང་གཉིས་བཟའ་ཚང་སྒྲིག་པ་བྱེད་ཀྱི་ཡིན་”
ཞེས་སྨྲས་པས་ཨ་ ཅག་སྐྱིད་འཛོམས་ལགས་ཀྱིས་ཁྲེལ་གད་
ཅིག་བྱས་ནས་“ངའི་བུ་མོ་ཁྱེད་ཀྱི་སྐུ་རྩེད་གནང་ས་མ་རེད།
- 178 -



གལ་སྲིད་གསོ་རྟེན་མ་སྤྲད་ན་རྒན་པ་སངས་ལགས་རྫོང་ལ་
བཞུགས་ཡོད། ང་ཚོ་རྫོང་ལ་ཕེབས་ཏེ་བཀའ་མོལ་གནང་ན་
འགྲིག་”ཅེས་སྨྲས་པས་ཁོས་“ ངས་འདི་ལྟར་བྱེད་དོན་ནི་ཕྲུ་
གུའི་ཆེད་དུ་ཡིན་”ཞེས་སྨྲས་ཏེ་སྒོ་ནས་ཕྱིར་ཐོན། ད་ལྟ་བྱུང་
མ་ཐག་པའི་གནས་ཚུལ་དེས་ཨ་ཅག་སྐྱིད་འཛོམས་ལགས་ཀྱི་
སེམས་སུ་ད་ནི་བུ་མོར་འདུག་རོགས་ཤིག་མ་བཙལ་ན་མི་ངན་
ཁོས་བཞག་པ་མི་འདུག་སྙམ་སྟེ་ཁ་སྔོན་ཆོས་སྒྲོན་ལགས་ཀྱིས་
བཤད་པ་དེ་བུ་མོར་དྲིས་རྒྱུའི་བསམ་བློ་འཁོར། ཉིན་ཞིག་ཨ་
ཅག་སྐྱིད་འཛོམས་ལགས་ཀྱིས་འཛུམ་དམུལ་དམུལ་ངང་“བུ་
མོ། ཨ་ཅག་ཆོས་སྒྲོན་ལགས་ཀྱིས་མི་ཡག་པོ་ཞིག་ངོ་སྤྲོད་་་་
གནང་བྱུང་། ཁྱེད་ཀྱིས་དེ་ལ་བསམ་བློ་ཞིག་བཏང་ན་གང་
འདྲ་འདུག་”ཅེས་དྲིས། དབྱངས་ཅན་དཔལ་གྱིས་དེ་ལ་ལན་
ཚིག་གཅིག་མ་བརྒྱབ། ཨ་ཅག་སྐྱིད་འཛོམས་ལགས་ཀྱིས་མུ་
མཐུད་དེ་ “མི་དེ་ལོ་ཆེ་ཙམ་ཡིན་འདུག་སྟེ་རྒྱུ་ཅ་ལགས་ལ་
ཐོགས་པ་མི་འདུག ཁྱོད་ལ་མོས་མཐུན་འདུག་ན་ངས་ཨ་ཅག་
ཆོས་སྒྲོན་ལགས་ལ་སང་ཉིན་སྐད་ཆ་བྱས་ཆོག་”ཅེས་བཤད་
པས་དབྱངས་ཅན་དཔལ་དངངས་འཚབ་བྱུང་སྟེ་“ ཨ་མ་་་
ལགས། དོན་འདིར་ངས་བསམ་བློ་ཞིབ་ཕྲ་ཞིག་གཏོང་གི་ཡིན།
གནས་སྐབས་ཨ་ཅག་ཆོས་སྒྲོན་ལགས་ལ་གང་ཡང་མ་་་་་་་
གསུངས་རོགས་གནང་” ཞེས་བཤད་པས་ཨ་ཅག་སྐྱིད་་་་་་
- 179 -



འཛོམས་ལགས་ཀྱིས་འཛུམ་དམུལ་དམུལ་ངང་“འགྲིག་གཱ་”
ཞེས་བརྗོད་དེ་ཕྱིར་ཕེབས་སོ།
འཇམ་དཔལ་ཉིན་གཉིས་ཙམ་ནས་ཡང་སྐྱར་དབྱངས་
ཅན་དཔལ་སར་ཡོང་བས་དེ་ཉིན་ཕ་མ་གཉིས་མི་འདུག་ལ་
ཁྱིམ་དུ་དབྱངས་ཅན་དཔལ་དང་ཕྲུ་གུ་གཅིག་བུ་བསྡད་པ་
དང་སྐབས་འཁེལ། ཁོས་རྫོང་ཚོང་ཁང་ནས་ཉོས་པའི་བྱི་རིལ་
འགྲིག་ཤོག་གཅིག་དེ་ཕྲུ་གུར་སྤྱད་ནས་“བུ་མོ། པ་ཕ་ཤོག་”
ཅེས་བཤད་རྗེས་དབྱངས་ཅན་དཔལ་གྱི་གདོང་ལ་ལེགས་་་
པར་བལྟས་ཏེ་ལྟོ་ཕད་ནང་ནས་བུད་མེད་ཀྱི་སྟོད་གོས་ཤིག་
བཏོན་ནས་“དབྱངས་ཅན་དཔལ་ལགས། སྟོད་ཐུང་དེའི་ཆེ་
ཆུང་ཁྱེད་ལ་ཏག་ཏག་ཨེ་ཡིན་” ཞེས་ཤོད་བཞིན་དབྱངས་
ཅན་དཔལ་གྱི་འགྲམ་དུ་སོང་ནས་སྟོད་ཐུང་གཡོག་རྩིས་བྱས།
དབྱངས་ཅན་དཔལ་ཡར་ལངས་ནས་ཕར་ཙམ་བསྐྱོད་དེ་་
“རྗེས་སུ་ཁྱེད་འདིར་མ་ཕེབས་རོགས་གནང་” ཞེས་བཤད།
འཇམ་དཔལ་གྱིས་མུ་མཐུད་དབྱངས་ཅན་དཔལ་གྱི་ལག་་་་
ནས་འཇུ་རྩིས་བྱས་པས་དབྱངས་ཅན་དཔལ་གྱིས་ཁྲོ་མིག་
བལྟ་བཞིན་སྒོ་རྭའི་ནང་ནས་ཐོན་ཏེ་ཕྱིར་རྒྱུགས། ཕྲུ་གུས་ངུ་
སྐད་བརྒྱབ་བཞིན་ཨ་མའི་རྗེས་འདེད་བཏང་། འཇམ་དཔལ་
གྱིས་ཁོ་གཉིས་ཀྱི་རྒྱབ་ཏུ་བལྟས་ནས་ཡིད་ཆད་ཀྱི་དབུགས་
རིང་ཞིག་ཤོར། འོན་ཀྱང་ཁོས་དབྱངས་ཅན་དཔལ་ལ་ཆགས་
- 180 -



པའི་སེམས་པ་དེ་སྔར་བཞིན་ཉམས་མེད་གནས་སོ།།
ཆོས་སྒྲོན་ལགས་ཀྱིས་ཨ་ཅག་སྐྱིད་འཛོམས་ལགས་ལ་
ཁ་སྔོན་མི་འདི་འགྲིག་མིན་སྐྱར་དུ་སྐད་ཆ་དྲིས་པས་སྐྱིད་
འཛོམས་ལགས་སེམས་འཚབ་ཆེ་བསྐྱེད་ཀྱིས་དེའི་ནུབ་མོ་་་
མཁས་མཆོག་ལགས་ཁྱིམ་དུ་འབྱོར་འཕྲལ་ཆོས་སྒྲོན་ལགས་
ཀྱིས་བཤད་པ་རྣམས་ཞིབ་ཕྲ་བཤད་རྗེས་“ རང་རེའི་བུ་མོར་
སྡོད་གྲོགས་ཤིག་དགོས་ངེས་རེད། བྱས་ཙང་མི་དེ་ལ་བསམ་
བློ་ཞིག་བཏང་ན་ག་འདྲ་འདུག་” ཅེས་བཤད་པས་མཁས་
མཆོག་ལགས་ཀྱི་ཐུགས་ལ་དེ་སྔོན་སྐྱིད་འཛོམས་ཀྱིས་རང་
ཤེད་དང་ཟ་ཟིར་འདི་འདྲ་བྱས་པ་དང་། ང་རང་གིས་ཀྱང་བུ་
མོའི་གཉེན་སྒྲིག་ཐད་འཁྱེར་དགོས་ངེས་ཀྱི་འགན་མ་འཁུར་
བ་བཅས་ཀྱི་རྐྱེན་པས་ཐ་མ་ངའི་བུ་མོར་སྡུག་བསྔལ་འདི་འདྲ་
ཞིག་མྱོང་དགོས་བྱུང་སོང་། ད་ཐེངས་ངས་བསམ་བློ་བཏང་
སྟེ་བྱ་བ་འདི་ལེགས་པོ་ཞིག་ཡོང་བ་བྱེད་དགོས་དགོངས་ནས་
“ལས་ཀ་འདིར་འཚབ་འཚུབ་བྱེད་མི་ཉན། སྔོན་ལ་གྲོང་ཚོའི་
ནང་སྐད་ཆ་ཞིག་འདྲི་དགོས་” ཞེས་གསུངས་པས་སྐྱིད་་་་་་
འཛོམས་ལགས་ཀྱིས་ “དཀོན་མཆོག་ལ་བསླུ་བ་མེད་པས་་་
ཕྱག་མོ་ཞིག་ཞུས་ཏེ་དེ་རང་ལ་ཐག་བཅད་ན་མ་རེད་པས་”
ཞེས་སྨྲས་པས་མཁས་མཆོག་ལགས་ཀྱིས་ “ མོ་བརྒྱབ་མི་་་་་
དགོས། དེ་ལ་ལན་ཡོད་པ་ངས་བྱས་ཆོག་”ཅེས་གསུང་ཞིང་
- 181 -



མུ་མཐུད་ཕྱག་དཔེ་གཟིགས། དེའི་སང་ཉིན་ཁོང་གི་སྨན་་་་
བཅོས་ཀྱི་ཕྱག་ལས་ཚར་རྗེས་ཚེ་རིང་ལགས་འབོད་དུ་བཏང༌།
ཅོག་ཚེ་རིང་ལགས་ཀྱིས་ལམ་སེང་བཅར་བས་མཁས་མཆོག་
ལགས་ཀྱིས་ཁོང་ལ་ ཨ་ ཅག་ཆོས་སྒྲོན་ལགས་ཀྱིས་སྐྱིད་་་་་་
འཛོམས་ལགས་སུ་བཤད་པའི་གཏམ་རྣམས་གསུང་རྗེས་་་་
“དེའི་ཐད་རྒྱུས་མངའ་ཆེ་ཤོས་ཁྱེད་རང་རེད། ག་འདྲ་བྱས་
ན་དྲག་གམ་”ཞེས་བཀའ་འདྲི་གནང་བས་དེ་འཕྲལ་ཚེ་རིང་
ལགས་ཁོང་ཁྲོ་རབ་ ཏུ་ ཟ་ནས་ “སྐུ་ཞབས་ཨེམ་རྗེ་ལགས།
གནས་ཚུལ་འདི་ངས་ད་ལྟ་མ་གཏོགས་ཤེས་མ་བྱུང་། བསྟན་
པ་ཟེར་བའི་མི་ཁོ་ནི་བསམ་རྒྱུ་ཆང་ལས་མེད་པ་དང་ཆང་
བྱུང་ན་བཟའ་ཟླ་བུ་ཕྲུག་སྟེང་སྟག་ལས་ངར་ཙམ་བྱེད་མཁན་
ཞིག་ཡོད། ཡ་རབས་ཚུལ་ལྡན་གྱི་དབྱངས་ཅན་དཔལ་ལགས་
ལ་མི་ངན་ཐ་ཤལ་འདི་འདྲ་ཞིག་ངོ་སྤྲོད་བྱས་ན་དཔེ་སྲིད་ཀྱི་
མ་རེད་”ཅེས་བཤད་དེ་ཁོང་ཁྲོས་དབུགས་ཁ་ཡང་གནོན་མི་
ཐུབ་པར་གྱུར། མཁས་མཆོག་ལགས་ཀྱིས་“དེ་འདྲ་ཡིན་ན་བྱ་
བ་འདི་ལག་ལེན་མ་བསྟར་ན་འགྲིག ཁྱེད་ཕར་ཕེབས་ཏེ་
ཨ་ཅག་ལ་རླུང་བསྟན་མ་གནུང་ཨཱ་”ཞུས་གསུངས་པས་ཁོང་
གིས་“ལགས་སོ་”ཞུས་ནས་མགྱོགས་པར་ཁྱིམ་དུ་བསྐྱོད་དེ་
སྒོ་འཛུལ་མ་ཐག་དབུགས་ཧལ་བཞིན་པར་“ཁ་དཀར་ཁོག་
ནག་ཅན་གྱི་འདྲེ་མོ་ཁྱོད་ཉོན་ཅིག བསྟན་པ་ཁོ་མི་ངན་ཡིན་
- 182 -



པ་ཁྱོད་ཀྱིས་ཤེས་བཞིན་དུ་དབྱངས་ཅན་དཔལ་ལགས་ལ་
སྐད་ཆ་བྱས་ནས་མ་རུང་ཁོག་བཅངས་ག་རེ་བྱེད་རྩིས་ཡོད་”
ཅེས་བཤད་པས་ཆོས་སྒྲོན་ལགས་ཀྱིས་ “དོན་འདིའི་ཐོག་་་་
ཁྱོད་རང་ཇུས་གཏོགས་བྱེད་མི་དགོས་”ཞེས་ངོ་ནག་བསྡུས་
ཏེ་བཤད་པས་ཚེ་རིང་ལགས་དེ་བས་ཁོང་ཁྲོ་ཆེ་རུ་སོང་ནས་
ལག་གཡོན་གྱིས་ཆོས་སྒྲོན་ལགས་ཀྱི་མགོ་སྐྲ་བསྡུས། གཡས་
པས་ཁུ་ཚུར་འགའ་ཤས་གཞུས་པས་ཆོས་སྒྲོན་ལགས་ངུ་སྐད་
བརྒྱབ་བཞིན་“ཁྱོད་ཀྱིས་ང་བརྡུང་བྱུང་དཱ། ཁྱོད་ཀྱིས་་་་་
•.....”ཞེས་སྐད་ཅོར་བརྒྱབ། ཚེ་རིང་ལགས་ཀྱི་ཁ་ནས་“རྒྱུ་
འབྲས་རྩིས་མེད་གཏོང་མཁན་གྱི་སྐྱེ་དམན་ཁྱོད། དེ་རིང་ངས་
བཟོ་ཏ་ཞིག་མ་བཟོས་ན་ང་ཕོ་ཁྱོ་ག་མ་ཡིན་”ཞེས་ངར་སྐད་
བརྒྱབ་བཞིན་སྒོ་རྒྱབ་ཀྱི་དབྱུག་པ་རིང་པོ་དེ་ལེན་པར་བསྐྱོད་
པ་ན་ཨ་ཅག་ཆོས་སྒྲོན་ལགས་ཤིན་ཏུ་སྐྲག་ནས་སྐད་གང་ཡོད་
ཀྱིས་ “ཁོས་མི་བསད་ཀྱི་འདུག་གཱ་” ཞེས་ལན་འགའ་ཤས་
བོས་པས་ཨ་ཅག་སྐྱིད་འཛོམས་ལགས་ཀྱིས་ཐོས་ཏེ་ལམ་སེང་
དེར་ཡོང་ནས་བར་མི་བྱས་ཤིང་། ཚེ་རིང་ལགས་རང་ཁྱིམ་དུ་
འཁྲིད། ཚེ་རིང་ལགས་ཀྱིས་“ཆོས་སྒྲོན་མོས་མི་ངན་ཐབས་
སྡུག་དེ་འདྲ་ཞིག་དབྱངས་ཅན་དཔལ་ལ་ངོ་སྤྲོད་བྱས། སྡུག་
སེམས་གནག་པའི་སྐྱེ་དམན་མོས་ཡང་སྐྱར་བྱ་ར་ལྟ་རྩིས་བྱེད་
ཀྱི་ཡོག་རེད་” ཅེས་བཤད་པས་ཨ་ཅག་སྐྱིད་འཛོམས་ལགས་
– 183 -



ཁ་སྐྱེངས་ནས་ག་ཤོད་འདི་ཤོད་མེད་པར་ལུས། དབྱངས་ཅན་
དཔལ་གྱི་རྣ་བར་གཏམ་འདི་དག་ཐོས་སྐབས་སེམས་སུ་རྒྱུན་
ལྡན་ཁ་མ་ཎི་དང་མི་འབྲལ་བའི་རྒན་ཁོག་དེ་ཚོའི་སེམས་པ་
གནག་པོ་འདི་འདྲ་ཡོད་པ་རེད་སྙམ་སྟེ་མིག་རང་དབང་མེད་
པར་རང་གི་ཨ་མའི་གདོང་ལ་བལྟ་བར་ཤོར། །
རྒན་རྡོ་རྗེ་ལགས་སུ་མི་གཞན་གྱིས་ གྷི་ཝང་ཕྲན་བུ་་་
འབུལ་བྱུང་བས་འདི་ནི་ཁོང་རང་ཉིད་ལ་དགོས་མཁོ་མེད་
སྟབས་རྒན་མཁས་མཆོག་ལགས་སུ་ཕུལ་ན་ཐུགས་ཕན་་་་་
གསོས་ངེས་རེད་དགོངས་ནས་འབུལ་བར་བཅར། དེ་ཉིན་
ཁོང་གཉིས་ལྷོད་བཞུགས་ཀྱིས་ནད་བཅོས་དང༌། སྨན་ནུས།
གསོ་རིག་ལུགས་གསར་རྙིང་བར་གྱི་དབྱེ་བ་བཅས་གསུང་
གླེང་མཛད། དེ་རྗེས་ཡེ་ཤེས་ཀྱི་སྐོར་ལ་གླེང་མོལ་མཛད་པས་
རྒན་རྡོ་རྗེ་ལགས་ཀྱིས། “ཡེ་ཤེས་ཟབ་སྦྱོང་ཐོན་རྗེས་གཞུང་
བཤད་དང་ལག་ལེན་གང་ཅིའི་ཐོག་ཡར་རྒྱས་ཧ་ཅང་ཆེན་པོ་
ཕྱིན་ནས་ལོ་མང་རིང་ནད་རྙིང་གིས་མནར་བའི་ནད་པ་་་
འགའ་ཤས་སྐྱབས་ཐུབ་པ་དང་། ད་དུང་ལུགས་གསར་སྨན་
བཅོས་ལའང་ད་ཆ་ང་ལས་ལྷག་པ་འདུག རྒན་ལགས་ཁྱེད་
ཀྱིས་གསོ་སྐྱོང་གནང་བའི་དགེ་ཕྲུག་དེ་རིང་མིན་ང་ཚོའི་སྨན་
ཁང་གི་རྐང་འཛིན་ཨེམ་རྗེར་འགྱུར་རྒྱུ་ངེས་ཅན་རེད་”ཅེས་
ཞུས་པས་རྒན་མཁས་མཆོག་ལགས་ཐུགས་ཤིན་ཏུ་མཉེས་པོ་
-- 184 -



བྱུང་༑་རྒན་རྡོ་རྗེ་ལགས་ཀྱིས་མུ་མཐུད་དེ་“ཡེ་ཤེས་ཀྱིས་སྔ་ས་
ནས་དབྱངས་ཅན་དཔལ་ལ་དགའ་པོ་ཡོད་པ་དང་རྗེས་སུ་
འཇམ་དཔལ་དང་ཁ་བྲལ་བའི་སྐོར་ངས་བཤད་པ་ཡིན་ཏེ་
ཁོས་དབྱངས་ཅན་དཔལ་ལ་བཅངས་པའི་བརྩེ་སེམས་ལ་་་
འགྱུར་བ་མི་འདུག བྱས་ཙང་རྒན་ལགས་མཆོག་གིས་དེ་ལ་
དགོངས་པ་བཞེས་ན་ཧ་ཅང་ཡག་པོ་འདུག་”ཅེས་བཤད་པ་
ན་རྒན་མཁས་མཆོག་ལགས་ཀྱིས་སྐད་ཆ་དེ་གསན་ནས་་་
བཞིན་ལ་རང་བཞིན་གྱིས་ཐུགས་མི་བདེ་བའི་རྣམ་པ་ཞིག་
་ཤར། རྒན་རྡོ་རྗེ་ལགས་ཀྱིས་འཕྲལ་དུ་“དབྱངས་ཅན་དཔལ་
གྱི་བློ་ལ་ཡེ་ཤེས་མེད་པ་ཨེ་ཡིན་” ཞེས་བཤད་པས་མཁས་་་
མཆོག་ལགས་ཀྱིས་དབུ་གཡུག་གཡུག་གནང་། རྒན་རྡོ་རྗེ་་་
ལགས་ཀྱིས་“འོ་ན་ཁྱེད་ཐུགས་མི་བདེ་བ་གནང་དགོས་དོན་
ཅི་ཡིན་”ཞེས་དྲིས་པས་རྒན་མཁས་མཆོག་ལགས་ཀྱིས་་་་་
དབུགས་རིང་ཞིག་བྱིན་ནས་“དེ་འདྲ་བྱུང་ན་ངའི་རེ་བ་ཡང་
བསྒྲུབས་སོང༌། ཡིན་ནའི་ངས་ག་ནས་བལྟས་ཀྱང་བུ་མོ་འདི་
སེམས་བཟང་པོ་རེད་དེ་བསོད་ནམས་དམན་ཙམ་རེད་འདུག
་པས་རབ་བྱུང་ན་འཇིག་རྟེན་ཁྱིམ་ཐབ་ཀྱི་བྱ་བ་སྤངས་ཏེ་ཕ་
མའི་འཁྲིས་ལ་བསྡད་ན་ཡག་ཤོས་རེད་བསམ་གྱིས་” ཞེས་
བཤད་པས་རྒན་རྡོ་རྗེ་ལགས་དགོད་ཤོར་ཏེ་ “དེ་འདྲ་ཡོང་
སྲིད་ཀྱི་མ་རེད། བུ་མོས་བསམ་བློ་དེ་འདྲ་བཏང་ནའང་་་་་
- 185



གཡས་གཡོན་མིས་བཞག་གི་མ་རེད། དེ་ལས་ཁོ་གཉིས་བློ་
མཐུན་པ་དེ་ལ་ཕ་མས་བསྟུན་ཐུབ་ན་ཡག་ཤོས་རེད་” ཅེས་
བཤད་པས་རྒན་མཁས་མཆོག་ལགས་ཀྱིས་དེ་ལ་མོས་མཐུན་
གནང་། ཁོ་གཉིས་ཀྱི་བཀའ་མོལ་དེ་རང་ལ་ཐག་བཅད་དེ་དེ་
ཉིན་དགོང་མོ་རྒན་རྡོ་རྗེ་ལགས་རྒན་མཁས་མཆོག་ལགས་
ཁྱིམ་དུ་བཞུགས་ནས་ཕྱི་ཉིན་རྫོང་དུ་ཕེབས་སོ།
རྒན་རྡོ་རྗེ་ལགས་ཡེ་ཤེས་ཀྱི་ལས་ཤག་ཏུ་ཕེབས་“ཡེ་
ཤེས་ལགས། ངས་ཁྱེད་གཉིས་ཀྱི་གནས་ཚུལ་འདི་རྒན་མཁས་
མཆོག་ལགས་ལ་ཞུས་ཟིན་པ་ཡིན། ཁོང་གིས་མོས་མཐུན་་་་
གནང་གི་འདུག ཉིན་ཤས་ནས་དབྱངས་ཅན་དཔལ་རྫོང་
སྨན་ཁང་དུ་སླེབས་པ་ཡོད། དེ་དུས་ཁྱེད་གཉིས་སྐད་ཆ་ཡག་
པོ་བྱས་ན་”ཞེས་གསུང་བཞིན་ཡེ་ཤེས་ཀྱི་གདོང་ལ་གཟིགས།
ཡེ་ཤེས་ཀྱི་སེམས་ནི་ཐན་པས་བཅོམ་པའི་ལོ་ཏོག་ལ་སྦྲང་ཆར་
བསིལ་མ་འཕྲད་པ་ལྟ་བུའི་དགའ་ཚོར་བྱུང་སྟེ་ངོ་གདོང་ནས་
འཛུམ་པའི་མདངས་ཕྱུང་སྟེ་རྒན་རྡོ་རྗེ་ལགས་ལ་ཐུགས་རྗེ་ཆེ་
ཞུས། རྒན་རྡོ་རྗེ་ལགས་ཕྱིར་ཕེབས་པ་དང་ཡེ་ཤེས་ཀྱིས་ད་ལྟ་
ཐོས་མ་ཐག་པའི་གཏམ་བཟང་དེར་བསམ་བློ་གཏོང་བཞིན་
སྐབས་ཤིག་རིང་ཡིད་ཆེས་དཀའ་བ་བྱུང་། འོན་ཀྱང་དེ་ནི་
དོན་དངོས་ཤིག་ཡིན་པར་བསམ་བློ་འཁོར་དུས་དགའ་བ་
འབུམ་གྱིས་མྱོས་ཏེ་དབྱངས་ཅན་དཔལ་མགྱོགས་ནས་མྱུར་
– 186 -



དུ་འཕྲད་རྒྱུའི་འདུན་པ་དྲག་པོ་ཞིག་བློ་ལ་བསྐྱེད།
གཡའ་དག་པའི་ནམ་མཁར་སྤྲིན་གྱི་རྡོག་པོ་གཅིག་
ཀྱང་རིག་རྒྱུ་མེད། ཞོགས་པའི་བསིལ་རླུང་གིས་གསེར་མདོག་
ཅན་གྱི་ལོ་ཏོག་བསྐུལ་ཏེ་སྐད་ཅིག་ཙམ་ཡང་རང་དགར་སྡོད་
དབང་མེད་པར་གྱུར། ཤར་ནས་ཉི་གཞོན་ཤར་བ་དང་ཉི་
མའི་ཚ་དྲོད་ཀྱིས་བསིལ་རླུང་གི་གྲང་ངད་རིམ་བཞིན་་་་
འཛིན་ངོས་ནས་ཕྱིར་བསྐྲད། དབྱངས་ཅན་དཔལ་གྱིས་གྱོན་
གོས་གཙང་མ་ཞིག་གྱོན་ཏེ་དགའ་དགའ་སྤྲོ་སྤྲོའི་ངང་རྫོང་
སྨན་ཁང་ཕྱོགས་སུ་ཡོང་། ལམ་གཡས་གཡོན་གྱི་ཞིང་ཐང་་
དང་ལྗོན་ཤིང་། ཆུ་ཡུར་ལ་སོགས་པ་སྔར་བཞིན་འགྱུར་བ་
མེད་པར་གནས་ཡོད་པས་དེ་དག་གིས་དབྱངས་ཅན་དཔལ་
གྱི་སེམས་ལ་ལོ་ཤས་སྔོན་གྱི་ཡེ་ཤེས་ལགས་དང་བརྩེ་དུང་གི་
དཔལ་ལ་རོལ་བའི་བདེ་སྐྱིད་ཀྱི་འཚོ་བ་རྣམས་དྲན་པའི་ཡོལ་
གོར་གསལ་འདེབས་བྱས་པས་ཡིད་དགའ་བ་འབུམ་གྱིས་་་་
རབ་ཏུ་མྱོས། དེ་ལྟར་དགའ་སྤྲོའི་ངང་དུ་འགྲོ་བཞིན་འགྲོ་
བཞིན་རྫོང་སྨན་ཁང་རྒན་རྡོ་རྗེ་ལགས་ཀྱི་ལས་ཤག་ཏུ་འབྱོར།
རྒན་རྡོ་རྗེ་ལགས་ཀྱིས་དབྱངས་ཅན་དཔལ་ནང་དུ་བསུས་ཏེ་
ཇ་གང་བླུགས་ནས་དབྱངས་ཅན་དཔལ་གྱིས་སྤྲད་པའི་ཡི་གེ་
ཁ་ཕྱེ་ཏེ་བལྟས། ཡི་གེའི་ནང་རྒན་མཁས་མཆོག་ལགས་ལ་
མཁོ་བའི་སྨན་ཐོ་རྣམས་གསལ་ཡོད་པས་རྒན་རྡོ་རྗེ་ལགས་
- 187-



ཀྱིས་དབྱངས་ཅན་དཔལ་ལ་“བུ་མོ་རང་འདིར་ཏོག་ཙམ་
སྡོད་ཨ། ངས་སྨན་ལེན་པར་ཕྱིན་ཆོག་”ཅེས་གསུངས་ཏེ་སྨན་
ཁང་ཕྱོགས་སུ་ཕེབས། འདིར་དབྱངས་ཅན་དཔལ་གཅིག་པུ་
ཡིན་པས་ཁོང་གིས་ཁང་པའི་ནང་མིག་བཤེར་ཞིག་བརྒྱབ་པ་
ན་རྩིགས་ལྡེབས་སུ་པར་སྒྲོམ་ཞིག་ནང་རྫོང་སྨན་ཁང་གི་སྨན་
པ་ཡོངས་རྫོགས་མཉམ་སྡེབ་ཀྱི་འདྲ་པར་ཞིག་ཡོད་པ་དེར་
བལྟས་ནས་སེམས་ཡེངས་པའི་སྐབས་སུ་སྨན་པ་ཡེ་ཤེས་སྒོ་
འཛུལ་བ་ཡང་མ་ཚོར། ཡེ་ཤེས་ཀྱིས་དབྱངས་ཅན་དཔལ་གྱི་
རྒྱབ་ལ་ཡུད་ཙམ་བལྟས་ཏེ་གཞི་ནས་“དབྱངས་ཅན་དཔལ་
ལགས་”ཞེས་འབོད་པས་དབྱསང་ཅན་དཔལ་གྱིས་ཁ་ཚུར་
ཕྱོགས་པ་དང་ཡེ་ཤེས་མཐོང་སྟེ་དགའ་སྐྱོ་གཉིས་འགྲན་པ་
ལྟར་དུ་འགྱུར་ཏེ་སྙིང་ཁ་ཤུགས་ཆེར་འཕགས། དབུགས་རྔུབ་
གཏོང་ཡང་དཀའ་བར་འགྱུར་བ་ལྟ་བུའི་ཚོར་སྣང་བྱུང་སྟེ་
ལམ་སེང་ངོ་གདོང་སྨད་ནས་སྒྱུར་རེར་བསྡད། ཡེ་ཤེས་ཀྱིས་
དབྱངས་ཅན་དཔལ་གྱི་ཚུལ་དེ་མཐོང་བ་དང་ཡར་ལངས་
ནས་དབྱངས་ཅན་དཔལ་ལ་ཇ་གང་བླུགས། དེ་ནས་དགོད་
འཚེར་འཚེར་གྱིས་“རྒན་མཁས་མཆོག་ལགས་སྐུ་ཁམས་་་
གསལ་ཐང་ཨེ་ཡིན་” ཞེས་དྲིས་པས་དབྱངས་ཅན་དཔལ་
གྱིས་བདེ་པོ་ཡིན་པའི་ཚུལ་དུ་མགོ་བོ་ལྕོག་ཙམ་བྱས། ཡེ་ཤེས་
ཀྱི་བསམ་བློར་ཀ་ཀོར་མང་པོ་བྱས་པ་ལས་སེམས་ཀྱི་སྐད་ཆ་
- 188 -



ཐད་ཀར་བཤད་ན་དགའ་སྙམ་སྟེ་ “དབྱངས་ཅན་དཔལ་་་
ལགས། ང་སློབ་གྲྭར་ཕྱིན་པའི་ལོ་གཉིས་རིང་གི་ཁྱེད་ཀྱི་་་་
གནས་ཚུལ་ཚང་མ་ངས་གསལ་པོ་ཤེས་སོང་། དེ་དག་ཁྱེད་ལ་
ཐུགས་ཁག་རྩ་བ་ནས་མི་འདུག གལ་ཏེ་ཁྱེད་ཀྱི་མོས་མཐུན་
ཡོད་ན་ངས་ཁྱེད་སྡུག་བསྔལ་ལས་འགྲོལ་ཏེ་བདེ་བ་ཐོབ་རྒྱུར་
རང་ནུས་གང་ཡོད་བཏོན་ཏེ་རོགས་རམ་བྱེད་འདོད་ཡོད་”
ཅེས་བཤད་པའི་ལྷད་མེད་བརྩེ་དུང་གི་མེ་འོད་འདི་ཉིད་ཀྱིས་
དབྱངས་ཅན་དཔལ་གྱི་སྡུག་བསྔལ་གྱི་མུན་པས་བཏུམས་་་
པའི་སེམས་ཁམས་རིམ་བཞིན་གསལ་བར་འགྱུར་ནས་མགོ་
བོ་ག་ལེར་བཏེགས་ནས་མཆི་མས་ཁེངས་པའི་མིག་གཉིས་ཡེ་
ཤེས་ཕྱོགས་ལ་བལྟས་པ་ན་ཡེ་ཤེས་ཀྱི་ངོ་གདོང་རབ་རིབ་ཅིག་
མཐོང༌། སྐབས་འདིར་དབྱངས་ཅན་དཔལ་གྱི་རྙོག་འཛིང་ཆེ་
བའི་སེམས་པ་འདི་ཉིད་རྗོད་བྱེད་ཚིག་གིས་མཚོན་པར་་་་་
དཀའ་བ་དེ་ཡང་ཡིད་ལྷག་པར་དགའ་སྟེ་དགོད་འདོད་པའི་
བློ་ཞིག་བསྐྱེད། དེ་བསྐྱེད་ནས་ཀྱང་དགོད་པ་ལ་བརྩམས་པ་
ན་སེམས་པ་ཡོངས་རྫོགས་རང་དབང་མེད་པར་གདུང་བས་
གཟིར་ནས་ཡིད་ལྷག་པར་སྐྱོ། ཧ་ཅང་སྐྱོ་དྲགས་པ་ཡིན་ནམ་
ཡང་ན་རྒྱུ་མཚན་གང་ཡིན་མི་ཤེས་མིག་ནས་མཆི་མའི་རྡོག་པོ་
གཅིག་མ་ཐོན། མགྲིན་པ་བརྣངས་ཏེ་ངུ་སྒྲ་ཡང་མི་ཐོན། ཡང་
སྙིང་དེ་རྨི་ལམ་ཡིན་ནམ་ཡང་ན་དངོས་དོན་ཡིན། དེ་རྨི་ལམ་
— 189 -



ཡིན་ན་མཐའ་མཇུག་གི་རྨི་ལམ་ཡིན་པའི་གསོལ་བ་སྨོན་ལམ་
འདེབས། དེ་དངོས་དོན་ཡིན་ན་རང་གི་སྙིང་དང་འདྲ་བའི་
མི་འདིའི་མདུན་དུ་སེམས་ནང་གི་སྐད་ཆ་ཤོད་མི་ཐུབ་ཅི་བྱས་
པ་ཡིན་ནམ། ཨ་ཙི། དབྱངས་ཅན་དཔལ་གྱི་མི་ཚེ་གང་པོར་
འདི་ལྟ་བུའི་རྙོག་འཛིང་ཆེ་བའི་གནས་ཚུལ་འཕྲད་མ་མྱོང་།
ཡུད་ཙམ་ཞིག་ནས་ཁོང་ལ་དྲན་པ་རྙེད་པ་ལྟ་བུའི་ཚོར་སྣང་
ཞིག་བྱུང་བ་ན་གཞི་ནས་མིག་ཆུ་ལོ་ཆུ་བརྡོལ་བ་ལྟར་རང་
དབང་མེད་པར་ཤོར་སོང་། དེ་ཡང་སྡུག་བསྔལ་གྱིས་མནར་
བའི་བུ་མོ་འདིའི་མིག་ཆུ་རྡོག་པོ་རེ་རེས་ཡེ་ཤེས་དང་བྲལ་
རྗེས་ཀྱི་སྡུག་བསྔལ་རེ་རེ་མཚོན་གྱི་ཡོད་པ་དེ་ཡང་ཡེ་ཤེས་
ཀྱིས་ཡོངས་སུ་རྟོགས་ནས་སེམས་བཟང་ཅན་གྱི་བུ་མོ་འདིར་
སྙིང་ཁོང་རུས་པའི་གཏིང་ནས་སྙིང་རྗེའི་བློ་དྲག་པོ་ཞིག་་་་
བསྐྱེད་དེ་ཡར་ལངས་ནས་དབྱངས་ཅན་དཔལ་གྱི་འགྲམ་དུ་
སོང་སྟེ་ངག་འཇམ་པོས་“དབྱངས་ཅན་དཔལ་ལགས། ཁྱེད་
ཀྱི་སྡུག་བསྔལ་རྣམས་ད་ནས་མཇུག་འགྲིལ་བ་རེད། ད་ནི་
བདེ་སྐྱིད་ལ་ཁ་ཕྱོགས་ཏེ་འཚོ་བ་གསར་པར་བརྩོན་ལེན་བྱེད་
དགོས་”ཞེས་བཤད་པས་དབྱངས་ཅན་དཔལ་གྱིས་ཨམ་ཕྲག་
ནས་དེ་སྔ་ཡེ་ཤེས་ཀྱིས་རང་ལ་སྤྲད་པའི་འདྲ་པར་དེ་བཏོན་
ཏེ་“ཁྱེད་ལྷ་སར་ཕེབས་པའི་ཉིན་དེ་ནས་བཟུང་འདྲ་པར་
འདི་སྐད་ཅིག་ཙམ་ཡང་ངའི་ལུས་དང་བྲལ་མ་མྱོང་། མདོར་
190 -



==
ན་ཁྱེད་སྔ་ཕྱི་བར་གསུམ་དུ་འགྱུར་བ་མེད་པར་ངའི་སེམས་
ནང་གནས་ཡོད་” ཅེས་བཤད་དེ་མཆི་མས་བརླན་པའི་་་་་
བཞིན་རས་ཡར་བཏེགས་ནས་ཡེ་ཤེས་ལ་བལྟས། ཡེ་ཤེས་ཀྱིས་
དབྱངས་ཅན་དཔལ་གྱི་ངོ་གདོང་གི་མཆི་མ་ཕྱིས་བཞིན་་་་་
“ ངས་ཁྱེད་དང་མཉམ་དུ་མི་ཚེ་བསྐྱལ་རྒྱུའི་བློ་ཐག་བཅད་
ཟིན། ད་ནས་བཟུང་ང་གཉིས་སྐྱིད་སྡུག་མཉམ་འཁུར་གྱིས་མི་
ཚེའི་བགྲོད་ལམ་འགྲིམ་སྟེ་བདེ་སྐྱིད་ཀྱི་འཚོ་བ་གསར་པ་ཞིག་
ལ་བརྩོན་ལེན་བྱ་རྒྱུ་ཡིན་”ཞེས་བཤད་དེ་བརྩེ་དུང་གི་ལ་རྒྱ་
ཟབ་པོས་བུ་བུ་མོ་འདི་གཉིས་ཀྱི་སེམས་པ་གཅིག་ཏུ་འགྲིལ་
ཞིང་། བརྩེ་དུང་གི་ཁྲག་རྒྱུན་གཞོན་ནུ་འདི་གཉིས་ཀྱིས་རྩ་
ལམ་དུ་ཕར་རྒྱུགས་ཚུར་རྒྱུགས་ཀྱིས་སྙིང་ཁོང་གཞལ་ཡས་
ཁང་དུ་ཞུར་བཞིན་དུ་གནས་སོ། ་་
ཉིན་གུང་ཞལ་ལག་གི་དུས་ཚོད་ཟིན་པ་དང་རྒན་རྡོ་རྗེ་
ལགས་ཤག་ཏུ་ཕེབས། ཡར་ཕེབས་པ་དང་དབྱངས་ཅན་་་་་
དཔལ་ལ་གཟིགས་བཞིན་ཅོག་ཙེའི་སྟེང་སྨན་ཤོག་ཆག་ཆེན་
པོ་གཉིས་བཞག་སྟེ་“བུ་མོ། འདི་པཱ་ལགས་ལ་འབུལ་ཨཱ་”
ཞེས་གསུངས་པ་དང་ཁོ་གཉིས་ལ་ཇ་གང་བླུགས་ནས་གཉིས་
ཀའི་རྣམ་འགྱུར་ལ་གཟིགས་ཙམ་གནང་སྟེ་གཞོན་ནུ་གཉིས་
ཀྱི་དོན་དག་ཧ་ལམ་འགྲིག་ཡོད་པ་མཁྱེན་ཏེ་“ད་ཡག་པོ་་
བྱུང༌། འབྱུང་འགྱུར་ཁྱེད་གཉིས་པོ་མི་ཚེའི་བགྲོད་ལམ་ཐོག་
- 191 -



དགའ་རོགས་སྐྱོ་རོགས་ཡག་པོ་ཞིག་ཆགས་རྒྱུ་ཡིན་པ་ངོས་
ཡིད་ཆེས་ཡོད་” ཅེས་གསུངས་པ་ན་དབྱངས་ཅན་དཔལ་་་་
གྱིས་རྒན་རྡོ་རྗེ་ལགས་ཀྱི་བཀའ་མོལ་དེ་དག་ཐོས་པ་དང་མིག་
ཀྱང་ལྟ་མ་ནུས་པར་ངོ་ཚས་ངོ་གདོང་དམར་པོར་གྱུར། དེ་
ནས་ཡུད་ཙམ་བསྡད་དེ་རྡོ་རྗེ་ལགས་ཀྱིས་ཁོང་གཉིས་པོར་
“ ད་ཕྱི་པོ་ཆགས་འདུག་”ཅེས་བཤད་དེ་ཤོག་ཆག་གཉིས་དེ་
ལྟོ་ཕད་ནང་བླུགས། ཡེ་ཤེས་ཀྱིས་དབྱངས་ཅན་དཔལ་སྨན་
ཁང་གི་གཞུང་སྒོ་མ་ཐོན་བར་སྐྱེལ་མ་བྱས། དེ་ནས་ཤར་རེར་
རིན་ཆེན་གླིང་ཕྱོགས་སུ་བསྐྱོད་དོ། ལམ་བར་དུ་མགོ་བོ་ཡར་
བཏེགས་ནས་ནམ་མཁར་བལྟས་པ་ན་ནམ་མཁའ་ལྷག་པར་
སྔོ་ཞིང་དྭངས་ལ་སྤྲིན་དཀར་པོ་རབ་ཏུ་མཛེས་པས་ཡིད་ལ་སྤྲོ་
བའི་ཚོར་བ་སྟེར། མགྲིན་པ་ནས་རང་དབང་མེད་པར་གླུ་
ཆུང་ཞིག་ལེན་པར་ཐལ། དེ་ལྟར་གོམ་པའི་འདེགས་འཇོག་སྤོ་
བཞིན་ལམ་དུ་བཞུད་པའི་ཚེ་གློ་བུར་དུ་རྣ་བར་འུར་སྒྲ་ཞིག་
ཐོས། དེ་ཕྱོགས་སུ་བལྟས་པས་ཤང་གི་དུད་འཐེན་འཁོར་ལོ་
ཡོང་བ་མཐོང་བས་དེར་ཞུགས། ལམ་བར་དུ་རི་བོ་དག་གིས་
རང་ཉིད་ལ་བསྐོར་ནས་གར་བྱེད་པ་དང་། ཆུ་བོ་རྣམས་ཀྱིས་
རང་དང་ཡེ་ཤེས་ལགས་ཀྱི་བརྩེ་དུང་ལ་བསྟོད་གླུ་ལེན་པ།
བྱིའུ་རྣམས་ཀྱིས་ཆེད་དུ་རང་ལ་བལྟས་ནས་སྐད་སྙན་སྒྲོག་པ་
ལྟ་བུར་མངོན། སྤྲོ་བ་འཕེལ་བའི་ངང་འགྲོ་བཞིན་འགྲོ་བཞིན་
- 192 -



རྒྱང་རིང་ནས་གྲོང་ཚོ་མཐོང་། དེ་ཡང་སྔར་དང་མི་འདྲ་བའི་
མཛེས་སྡུག་ཉམས་སུ་དགའ་བ་ཞིག་ ཏུ་འཆར། ཁྱིམ་གྱི་སྒོ་
འགྲམ་དུ་སླེབས་ཚེ་དེ་གར་རང་གི་ཨ་མ་ཡོང་རྒྱུར་སྒུག་བཞིན་
བསྡད་པའི་བུ་མོ་ཆུང་ཆུང་གིས་འཛུམ་བཞིན་དུ་“ཨ་མ། ཨ་
མ་” ཞེས་སྐད་ཀྱིས་ལན་འགའ་འབོད་པ་དང་སྦྲགས་ལག་
ཆུང་གཡུག་གཡུག་བྱེད་པ་དེ་ནི་རིང་ནས་བཅངས་པའི་་་་་
བསམ་པའི་རེ་འདུན་དེ་དེ་རིང་གློ་བུ་དུ་མངོན་དུ་འགྱུར་བ་
ལ་དགའ་འབོད་བྱེད་བ་དང་ཅིས་མི་མཚུངས། དེ་ནས་སྦུག་
ཏུ་བསྐྱོད་དེ་ཇ་གང་བླུགས་ཏེ་ཡིད་དགའ་ལྷང་ངེར་གདན་
ཐོག་ཏུ་བསྡད་པས་སེམས་སུ་“ཡེ་ཤེས་ལགས། ཁྱེད་ནི་འདི་
འདྲའི་སྔ་པོ་ཞིག་ནས་ངའི་ཡིད་ཀྱི་ཆོམ་རྐུན་དུ་མ་གྱུར་རམ།
དེ་རིང་ནས་བཟུང་ཁྱེད་ཉིད་ངའི་སེམས་ཀྱི་སྒྲོན་མེ། ཡིད་ཀྱི་
མཆོད་རྟེན། དགའ་ན་སྙིང་གཏམ་བཤད་ཡུལ། སྡུག་ན་མཆི་
མ་བཏང་ཡུལ་རང་ཡིན་” སྙམ་བཞིན་དུ་འཛུམ་མདངས་་་
ལྷུག་པར་གྲོལ་ནས་ཡར་ལངས་ཏེ་ཆ་སྒམ་སྟེང་གི་ཐལ་རྡུལ་
གྱིས་བཏུམས་པའི་ཤེལ་སྒོ་དེ་ལེགས་པར་ཕྱིས་ནས་དེ་ལ་ལྟ་
བཞིན་མགོ་སྐྲ་བྱིལ་བྱིལ་བྱས་པས་འགྲམ་དུ་ཡོད་པའི་བུ་མོས་
“ཨ་མས་དེ་རིང་ཤེལ་སྒོར་བལྟས་ཏེ་གད་མོ་གད་ཀྱིས་”
ཞེས་ཡ་མཚན་དང་བཅས་ཡང་ཡང་བཤད། དབྱངས་ཅན་
དཔལ་གྱིས་བུ་མོ་པང་དུ་ལེན་ནས་བསྟུད་མར་ཁ་འགའ་ཤས་
- 193 -



བསྐྱལ་ཏེ་རྫོང་ཚོང་ཁང་ནས་ཉོས་པའི་བྱི་རིལ་རྣམས་སྟེར་
བས་བུ་མོ་ཕྱིར་སོང་། གང་ཙམ་ནས་མཁས་མཆོག་ལགས་ཀྱི་
བུ་མོ་པང་ཁར་བསྣམས་ཏེ་ཡར་ཕེབས། བུ་མོས་ཧ་ལས་་་་
མདོག་གིས་ “ སྤོ་བོ་ལགས། ཨ་མས་ད་གིན་ཤེལ་སྒོར་བལྟས་
ནས་བགད་མོ་གད་སོང་”ཞེས་ཤོད་བཞིན་དུ་སྦུག་ཏུ་འཛུལ།
དབྱངས་ཅན་དཔལ་གྱིས་དེ་ཐོས་ཏེ་ཁོང་འཛུམ་ཞིག་ཤོར།
མཁས་མཆོག་ལགས་ཀྱིས་རང་གི་ཚ་མོའི་སྐད་ཆ་ནས་དེ་རིང་
ཁོ་གཉིས་མཉམ་འཛོམས་ཀྱིས་ཕན་ཚུན་མཛའ་མཐུན་བྱུང་
ཡོད་པ་ཟུར་ཙམ་མཁྱེན། རིང་པོར་མ་སོང་བར་ཨ་མ་ལགས་
ཀྱང་ཞབས་བསྐོར་འཁོར་ཏེ་ཁྱིམ་དུ་ཕེབས། དབྱངས་ཅན་
དཔལ་གྱིས་རང་གི་ཕ་མ་གཉིས་སུ་གསོལ་ཇ་གང་རེ་ཞུས་རྗེས་
ལྟོ་ཕད་ནང་ནས་སྨན་ཤོག་ཆག་གཉིས་དང་ཡི་གེ་ཞིག་བཏོན་
ནས་“པཱ་ལགས། རྒན་རྡོ་རྗེ་ལགས་ཀྱིས་འདི་བསྐུར་གནང་
བྱུང་” ཞེས་ཤོད་བཞིན་མཁས་མཆོག་ལགས་སུ་ཕུལ། ཁོང་
གིས་ “བུ་མོ། ཡག་བྱུང་། ཡག་བྱུང་”ཞེས་གསུངས་ཏེ་བདག་
དབྱངས་ཅན་དཔལ་ལ་གཟིགས་པས་བུ་མོས་ངོ་གདོང་སྐུར་
སྒུར་གྱིས་ཐབ་ཚང་ནང་དུ་བསྐྱོད་སོང་། ་་་་་་་
འཇམ་དཔལ་གོར་མོ་ནས་འཁོར་ཏེ་ཉིན་ཤས་ཁྱིམ་དུ་
སྡོད་རིང་། རྒྱང་རིང་ནས་དབྱངས་ཅན་དཔལ་ཐེངས་ཁ་ཤས་
མཐོང་། ཁོས་དབྱངས་ཅན་དཔལ་གྱི་མཛེས་ཉམས་མིགས ་
= 194 -



མདུན་དུ་འཆར་དུས་དེ་སྔོན་སེམས་ཀྱི་གཅོང་ནད་དེ་ཇེ་སྡུག་
རྗེ་ཁོད་དུ་གྱུར་ཏེ་དུས་འདི་ནས་ཁོ་ནི་བསྡད་ན་འགྲོ་སྙིང་
འདོད། བསྐྱོད་ན་བསྡད་སྙིང་འདོད། ཉལ་ལངས་འགུལ་་་་
གསུམ་གང་བྱས་ཀྱང་དབྱངས་ཅན་དཔལ་གྱི་བཞིན་རས་་་་
ཡིད་ལ་ཝ་ལེར་ཤར་བས་རང་གི་ཁྱིམ་དུ་སེམས་མ་ཆགས་པར་
དབྱངས་ཅན་དཔལ་གྱི་ཁྱིམ་ལ་སྐབས་རེ་སྐོར་བ་རྒྱུག་པ་དང་།
སྐབས་རེ་བརྩིགས་ཟུར་ནས་སྒོ་ཕྱོགས་སུ་བལྟ་བ། སྐབས་རེ་
རྒྱུ་སྒོའི་འགྲམ་དུ་ཆུ་ཚོད་ཁ་ཤས་སྡོད་ཀྱི་ཡོད། ལྷག་པར་ཉེ་
ཆར་གྲོང་ཚོའི་གཞོན་ནུ་ཁ་ཤས་ཀྱི་ས་ནས་དབྱངས་ཅན་་་་
དཔལ་དང་ཡེ་ཤེས་གཉིས་གཉེན་སྒྲིག་བྱེད་གྲབས་ཡོད་པའི་
གཏམ་ཐོས་པ་ནས་ཁོས་ཆང་རག་ཚད་མེད་འཐུང་། ནང་་
མིར་ར་བཟི་བཤད། ཁ་ནས་“ཡེ་ཤེས་ཁོ་མ་བསད་ན་ང་མི་མ་
རེད།”ཅེས་སྨྱོ་གཏམ་ཡང་ཡང་བཤད། འཇམ་དཔལ་གྱི་དོན་
དུ་ཁྱིམ་ཚང་ནང་པ་ཤེས་རབ་ལགས་དང་ཨ་མ་དབྱངས་ཅན་
ལགས་ཁ་རྩོད་ཐེངས་ཁ་ ཤས་ཤོར་མྱོང་ཡོད། འོན་ཀྱང་ཕྲུ་
གུའི་བྱེད་སྟངས་འདིར་ཕ་མ་གཉིས་ཐབས་ཅི་ཡང་མེད་པར་
སྡུག་བསྔལ་ཡོད་ཚད་བཟོད་སྒོམ་བྱས་ཏེ་ཁྱུར་མིད་མ་བཏང་
ཀ་མེད་རེད། །
་མཁས་མཆོག་ལགས་སུ་རྒན་རྡོ་རྗེ་ལགས་ཀྱིས་ཡེ་ཤེས་
དང་དབྱངས་ཅན་དཔལ་ཕན་ཚུལ་བློ་མོས་ཡོད་སྐོར་ཞིབ་ཕྲ་
- 195 -



ཞུས་པས་རྒྱུན་མཁས་མཆོག་ལགས་ཐུགས་མཉེས་པོ་བྱུང་སྟེ་
ད་ནི་གཉེན་སྒྲིག་རྟེན་འབྲེལ་བྱེད་སྒོ་སྟབས་བདེ་ཞིག་མ་བྱས་
ན་མི་འགྲིག་སྙམ་ནས་ཉིན་ཞིག་ཨ་ཅག་སྐྱིད་འཛོམས་ལགས་
ལ་“ཡེ་ཤེས་དང་ང་ཚོའི་བུ་མོ་གཉིས་ཕན་ཚུན་སྐད་ཆ་བྱས་
ཏེ་བཟའ་ཚོ་བྱ་རྒྱུར་གཏན་འཁེལ་ཟིན་འདུག འདི་ནི་བཀྲ་
ཤིས་པའི་བྱ་བ་ཞིག་ཡིན་པས་ངས་བྱས་ན་རྟེན་འབྲེལ་བྱེད་སྒོ་
སྟབས་བདེ་ཞིག་བྱེད་དགོས་ཀྱི་རེད། བྱས་ཙང་སྔོན་ལ་ཁྱེད་
ཀྱིས་ཆང་བཙོ་རྒྱུ་དེ་གྲ་སྒྲིག་བྱས་ན་མ་རེད་པས་” ཞེས་་་་་
གསུངས། ཨ་ཅག་སྐྱིད་འཛོམས་ལགས་ཀྱིས་གཏམ་དེ་ཐོས་པ་
དང་ཡིད་ཧ་ཅང་མ་རངས་པ་བྱུང་སྟེ་སྣ་ཤུ་ཞིག་བརྒྱབ་ནས་
“དོན་དག་ཆེན་པོ་འདི་ཙམ་ཞིག་ང་ནང་གི་ཨ་མར་གྲོས་དྲི་
ཙམ་ ཡང་ མ་ བྱས་ པར་ ཁྱེད་ ཕ་ དང་ བུ་ མོས་ ཐག་ བཅད།
འཇོན་པོ་ཡོད་ན་ཆང་སའི་གྲ་སྒྲིག་ཁྱེད་ཚོས་བྱེད་ཅིག་” ཅེས་
བཤད་པར་མཁས་མཆོག་ལགས་སྐུ་རླུང་ཕྲན་བུ་བཞེངས་་་
ནས་“དོན་གྱི་བདག་པོ་གཉིས་མཐུན་སོང་བས་དེ་ལ་ང་དང་
ཁྱེད་རང་གིས་འགྲིག་དང་མ་འགྲིག་ཤོད་པའི་དགོས་པ་མི་
འདུག གལ་ཏེ་ཁྱེད་རང་གྲ་སྒྲིག་བྱེད་འདོད་མེད་ན་ངས་བུ་
མོར་བཤད་དེ་གང་ལྟར་མ་འགྲིག་པ་ཡོང་གི་མ་རེད་” ཅེས་
ཚིག་ཐག་ཆོད་པར་གསུངས་པས་ཨ་ཅག་སྐྱིད་འཛོམས་་་་་
ལགས་ཧ་ལད་པ་དང་སྐྲག་པའི་སེམས་པ་ཅིག་ཅར་དུ་བསྐྱེད་
= 196 -



དེ་བསམ་པར་ཁོང་དང་ང་གཉིས་མི་ལོ་ཉི་ ཤུ་རྩ་གྲངས་་་་
གཤིབས་ཀྱང་ཁོང་གི་དེ་རིང་གི་སྐད་ཆ་ཤོད་སྟངས་འདི་དང་
རྣམ་འགྱུར་ངན་པོ་འདི་འདྲ་བསྟན་པ་དང་པོ་ཡིན། ད་མུ་
མཐུད་སྐད་ཆ་མང་པོ་བཤད་ན་ཆག་སྒོ་བསླངས་ཡོང་སྙམ་སྟེ་
ག་ལེར་ཕྱིར་ཐོན།
ཨ་ཅག་སྐྱིད་འཛོམས་ལགས་གཟིམ་ཆུང་དུ་ཁ་ཏོན་
གནང་བཞིན་པའི་སྐབས་སུ་བུ་མོ་དབྱངས་ཅན་དཔལ་ཁ་
ནས་གླུ་ཆུང་བླངས་བཞིན་སྒོའི་ནང་འཛུལ་བ་གཟིགས། ཁོང་
གིས་བུ་མོ་མདུན་དུ་བོས་ཏེ་“སྨད། ཁྱོད་རང་སྤྲང་པོ་ཡེ་ཤེས་
ཁོ་དང་འབྲེལ་བ་བྱེད་ཀྱི་ཡོད་པ་འདྲ། དེ་འདྲ་རེད་པས་”
ཞེས་མིག་ལྡིར་ལྡིར་དུ་བལྟས། དབྱངས་ཅན་དཔལ་གྱི་སེམས་
པ་གློ་བུར་དུ་སྡུག་བསྔལ་གྱི་མུན་པ་བསྒྲིབས་ནས་རང་དབང་
མེད་པར་མིག་ཆུ་ཤོར་ཏེ་མགོ་བོ་སྨད་ནས་བསྡད། སྐྱིད་་་་
འཛོམས་ལགས་ཀྱིས་“ལྐུགས་མ་ཁྱོད། དེ་སང་མི་ཚང་མས་རྒྱུ་
དང་དངུལ་ཡོད་མཁན་མི་ཚང་ལ་གཏད་པ་མ་གཏོགས་་་་
ལྐུགས་མ་ཁྱོད་ནང་བཞིན་ཟླ་ཕོག་སྒུག་ནས་སྡོད་མཁན་ལ་ལྟ་
མཁན་སུ་འདུག ང་ཨ་མས་ཁྱོད་རང་གི་དོན་དུ་ཉལ་ལངས་
འགུལ་གསུམ་བསམ་བློ་བཏང་། མཐའ་མ་ང་ལ་དྲི་ཙམ་མ་
བྱས་པར་ཁོ་ཨེམ་རྗེ་འགྲོ་ན་འཁྲིད་རྒྱུ་གྲིབ་ནག་ལས་མེད་པ་
དང༌། བསྡད་ན་ཁ་ཕོར་དང་ཉལ་ཆས་ལས་འཁྱེར་རྒྱུ་མེད་
- 197 -



པའི་མི་འདི་འདྲ་ཞིག་གི་རྐུབ་ལ་རྒྱུགས་ཕྱིན། བསོད་བདེ་
སྐམ་པོ་ཁྱོད་ལ་ཕ་མའི་རྒྱུ་འབྲས་འཁོར་གྱི་རེད། རྒྱུ་འབྲས་
འཁོར་གྱི་རེད། སྨད་” ཁ་ནས་ཚིག་ངན་གྱི་མདའ་མོ་གཅིག་
མཇུག་གཉིས་མཐུད་འ་ཕངས་པས་དབྱངས་ཅན་དཔལ་གྱི་
སྙིང་གས་པར་གྱུར་ཏེ་ཁོང་འདར་ཤོར། མིག་མདུན་དུ་སྐར་
མ་ཤར། ལུས་པོ་ཡམ་ཡོམ་བྱས། ཨ་ཅག་སྐྱིད་འཛོམས་ལགས་
ཀྱིས་མུ་མཐུད་དེ་ད་དུང་“ཕྱིན་ཆད་ཁྱོད་གཉིས་ལྟོ་གོས་ཀྱིས་
ཕོངས་ཏེ་སྒོར་མོ་གཅིག་གཉིས་དོན་དུ་གཉའ་གློད་ནས་མི་
གཞན་གྱི་ངོ་བརྡུང་བར་འགྲོ་དུས་ང་ཨ་མས་བཤད་མ་བྱུང་མ་
ཟེ་ཨཱ། ཁྱོད་ཀྱིས་སྤྲང་པོ་ངའི་ཁང་པའི་ནང་འཁྲིད་ཡོང་བར་
ང་ཆང་སའི་གྲ་སྒྲིག་གི་རྐུབ་གཡོག་རྒྱུགས་འདོད་མི་འདུག་”
ཅེས་བཤད་པས་དབྱངས་ཅན་དཔལ་མུ་མཐུད་ཉན་བཟོད་
མ་མཆིས་པར་ག་ལེར་ཐབ་ཚང་དུ་བསྐྱོད་དེ་ངུས་ནས་བསྡད།
སེམས་ནང་སྡུག་བསྔལ་དཔག་དུ་མེད་པ་བསྐྱེད། ཡིན་ནའང་
སྔར་འདས་ཟིན་པའི་བྱ་བར་ཞིབ་པར་བསམ་བློ་བཏང་དུས་
ཆུང་ནས་ད་བར་ཕ་མ་གཉིས་ལ་ཞབས་ཕྱི་ལྷད་མེད་པ་ཞུས། །
རང་གི་མི་ཚེའི་འགྲོ་སྟངས་ཐད་ལ་ཡང་རང་གི་བློ་འདོད་ཡོད་
སར་ཨུ་ཚུགས་མཐའ་སྐྱེལ་མ་བྱས་པར་ཕ་མའི་ཁ་ཏར་ཉན་
ནས་མཐར་སྡུག་བསྔལ་ཚད་མེད་པ་མྱོང་དགོས་བྱུང་། དེ་
འདྲ་ཡིན་ཡང་ཕ་མར་འཁང་ར་ཙམ་ཡང་བྱས་མེད། གལ་ཏེ་
- 198 –



འཇིག་རྟེན་ཐོག་ལས་རྒྱུ་འབྲས་དངོས་གནས་ཡོད་ན་བུ་མོ་
ངས་ཕ་མར་ལས་རྒྱུ་འབྲས་མེད་པའི་བྱ་བ་ཕྲ་མོ་ཙམ་ཡང་
བྱས་མེད། འདིའི་ཐད་ང་ལ་གནོངས་འགྱོད་ཏིལ་འབྲུ་ཙམ་
ཡང་འཁུར་དགོས་དོན་མེད་སྙམ་པ་ན་བློ་གཞི་ནས་ལྷོད་དུ་
བབས་ཏེ་ངུ་མཚམས་ཆོད། དེ་ནས་མུ་མཐུད་རང་གི་ཡིད་ཀྱི་
རྟེན་པ་གཅིག་པུ་ཡེ་ཤེས་ལགས་བློ་ལ་འཁོར་དུས་ཁོང་དང་ཚེ་
གང་གཏན་གྲོགས་བྱ་རྒྱུའི་བསམ་བློ་ཇེ་བརྟན་ཇེ་ཟབ་ཏུ་སོང་
སྟེ་ད་ནི་ཨ་མ་ལགས་ཀྱི་ཁ་ལ་ཉན་ནས་རང་གི་ལས་དབང་
ཐག་གཅོད་བྱས་ན་མཐར་མི་ཚེ་སྡུག་བསྔལ་ཁྲོད་དུ་བསྐྱལ་རྒྱུ་
རེད་སྙམ་ནས་རང་གི་ལས་དབང་རང་གིས་ཐག་གཅོད་རྒྱུའི་
སེམས་ཐག་ཡོངས་སུ་བཅད་ནས་ཤང་སྨན་ཁང་དུ་པཱ་ལགས་
འགྲམ་དུ་བསྐྱོད་རྒྱུའི་བསམ་བློ་འཁོར་ནས་བཞིན་རས་ཕྱི་
བཞིན་མགོ་སྐྲ་བྱིལ་བྱིལ་བྱས་ཏེ་ཐབ་ཚང་གི་སྒོ་ནས་ཕྱིར་ཐོན།
ཨ་ཅག་སྐྱིད་འཛོམས་ལགས་ཀྱིས་གཟིམས་ཆུང་ནང་ནས་་་
དབྱངས་ཅན་དཔལ་ཕྱིར་དོན་པ་མཐོང་སྟེ་ཁོང་ཁྲོ་སྐྱར་དུ་
ལངས་ནས་དབུགས་ཁ་ཡང་མནན་མ་ཐུབ་པར་ཁ་ནས་ཚིག་
རྩུབ་མུ་མཐུད་བརྗོད། སྨན་ཁང་དུ་རྒན་མཁས་མཆོག་ལགས་
ཀྱིས་བུ་མོར་ཆང་སའི་གྲ་སྒྲིག་གི་ལས་ཀའི་སྐོར་གྲོས་གནང་སྟེ་
ཆང་བཙོ་རྒྱུའི་ལས་ཀ་བུ་མོས་འགན་འཁུར་དགོས་པའི་་་་་
བཀའ་མོལ་གནང་། དེ་མིན་ལས་ཀ་ཙག་ཙིག་རྣམས་རྒན་རྡོ་
- 199 -



རྗེ་ལགས་དང་གྲོས་བྱས་ཏེ་འགྲུབ་རྒྱུར་ཐག་བཅད། དབྱངས་
ཅན་དཔལ་གྱིས་སྨན་ཁང་ནས་ཕྱིར་དོན་ཏེ་ཤར་རེར་གྲོགས་
མོ་དབྱངས་འཛོམས་དང་བདེ་སྐྱིད་ཀྱི་ཁྱིམ་དུ་སོང་ནས་ཁོ་
གཉིས་ལ་ཆང་བཙོ་རྒྱུར་རོགས་རམ་བྱེད་དགོས་པའི་རེ་བ་
བཏོན། ཁོ་གཉིས་ཀྱིས་དགོད་འཚེར་འཚེར་ངང་ “དེ་རིང་
དབྱངས་ཅན་དཔལ་ལགས་ཀྱི་དགའ་ཚོར་ཆེན་པོའི་རྣམ་་་
འགྱུར་འདིར་བལྟས་ན་ཁྱེད་ཚོའི་ནང་ལ་བཀྲ་ཤིས་རྟེན་་་་་
འབྲེལ་གྱི་བྱ་བ་བཟང་པོ་ཞིག་ཐོན་པ་མིན་ནམ་” ཞེས་དྲིས།
དབྱངས་ཅན་དཔལ་གྱིས་ཡེ་ཤེས་དང་ཆང་ས་རྒྱག་རྒྱུའི་སྐོར་
གྲོགས་མོ་གཉིས་ལ་དྲང་པོར་བཤད་པས་ཁོ་གཉིས་ཀྱིས་“ཨ་
ལས་འདི་འདྲས་ ཡིན་པ་རེད། དེང་སང་ང་ཚོའི་གྲོགས་མོ་
བྱེད་བཟོ་དོད་དུ་ཕྱིན་འདུག་ལ་ང་གཉིས་རྦད་དེ་གཡུགས་
གཞག་གི་འདུག རྒྱུ་མཚན་དེ་འདྲ་ཡིན་པ་རེད་” ཅེས་བཤད་
པས་དབྱངས་ཅན་དཔལ་གྱིས་ཁོ་གཉིས་ཀྱི་སྐེ་ལ་འཐམས་ཏེ་
“ཁྱེད་གཉིས་ང་ལ་རོགས་བྱེད་འདོད་ཡོད་དམ་མེད་” ཅེས་
དྲིས། ཁོ་གཉིས་ཀྱིས་“དཔོན་པོའི་བཀའ་ནི་རི་གཟར་འབབ་
རྡོ་རེད། མིན་ཞུ་ས་ག་པར་ཡོག་རས་” ཞེས་ཀུ་རེའི་ཚུལ་དུ་
བརྗོད་པས་ཁོང་གསུམ་ཀ་གད་མོ་ཤོར་ཏེ་གནས། དབྱངས་
ཅན་དཔལ་གྱིས་“ད་ཀུ་རེ་མ་ཤོད། སང་ཉིན་ཁྱེད་གཉིས་
ངའི་ནང་དུ་ཤོག་ཨ་” ཞེས་བཤད་དེ་ཕྱིར་ལོག་གྲོགས་མོ་་་
– 200 -



གཉིས་ཀྱིས་དབྱངས་ཅན་དཔལ་ལ་སྐྱེལ་མ་བྱས། ཁོང་གསུམ་
པོ་དགོད་འཚེར་འཚེར་ངང་གླེང་མོ་བྱེད་བཞིན་དབྱངས་་་་
ཅན་དཔལ་གྱི་ཁྱིམ་ཕྱོགས་སུ་བསྐྱོད་དོ། །
ཉིན་གཉིས་པར་སྨན་ཁང་གི་རླངས་འཁོར་ཞིག་་་་་
དབྱངས་ཅན་དཔལ་གྱི་ཁྱིམ་གྱི་སྒོ་རྩར་འབྱོར་ཏེ་དེའི་ནང་
ནས་འབྲུ་དོ་པོ་འགའ་ཤས་ཤིག་ཕབ། རྒན་རྡོ་རྗེ་ལགས་སྒོ་
ཡར་འཛུལ་ནས་གདན་ལ་བཞུགས་ཏེ་རྒན་མཁས་མཆོག་་་་
ལོགས་ལ་“འབྲུ་འདི་ཡེ་ཤེས་ཀྱིས་བསྐུར་བྱུང་། དེ་རིང་ལས་
བྲེལ་གྱིས་རྐྱེན་པས་ཡེ་ཤེས་ཡོང་ཐུབ་མ་སོང་”ཞེས་གསུངས།
དབྱངས་ཅན་དཔལ་གྱིས་གསོལ་ཇ་བཀྱག་པ་དང་རྒན་་་་་
ལགས་རྣམ་གཉིས་ཆང་སའི་སྐོར་གྲོས་སྡུར་གནང་། བཀའ་
མོལ་ཕྱི་པོ་བར་གནང་སྟེ་དེ་ཉིན་ས་རུབ་མཚམས་སུ་རྒན་རྡོ་
རྗེ་ལགས་རྫོང་ལ་ཕྱིར་ལོག་གནང༌།
དབྱངས་ཅན་དཔལ་དང་ཡེ་ཤེས་གཉིས་ཀྱི་རྟེན་་་་་་
འབྲེལ་གྱི་བྱེད་སྒོ་དེ་རྒན་ལགས་རྣམ་གཉིས་ཀྱི་སྔོན་བཀོད་
འཆར་གཞི་ལྟར་དུས་ཐོག་ཏུ་སྤེལ་བ་རེད། ཐེངས་འདིའི་རྟེན་
འབྲེལ་བྱེད་སྒོ་འདི་རྒན་མཁས་མཆོག་ལགས་ཀྱི་ཐུགས་་་་་
འདོད་ལྟར་རྒྱ་ཆེན་པོ་བྱ་རྩིས་མེད། ཡིན་ནའང་རིན་ཆེན་
གླིང་གྲོང་ཚོའི་ནང་པཱ་ཤེས་རབ་ལགས་ཁྱིམ་ཚང་དང་། ཨ་
ཅག་ཆོས་སྒྲོན་ལགས་ཙམ་མ་གཏོགས་གྲོང་མི་ཚང་མ་སླེབས་
- 201 -



ཡོད། ས་གནས་ཀྱི་ཧྲུའུ་ཅི་རྒན་བཀྲས་དོན་ལགས་ཕྱག་ལས་
ཐུགས་བྲེལ་ཆེ་སྟབས་ཕེབས་ཐུབ་མེད་ཀྱང་། སྐུ་ཚབ་ཏུ་ལས་
བྱེད་པ་ཞིག་ཆེད་མངགས་བཏང་གནང་ཡོད། དེ་བཞིན་དེ་
སྔའི་ཤང་ཀྲང་རྒན་པ་སངས་ལགས་ཀྱང་རྟེན་འབྲེལ་མཛད་
སྒོར་ཕེབས་འདུག རྫོང་སྨན་ཁང་གི་ཨེམ་རྗེ་ཕལ་ཆེ་བ་ཆང་
སའི་རྟེན་འབྲེལ་མཛད་སྒོར་སླེབས་ཡོད། དེ་ཉིན་རྨོ་བོ་སྐྲ་
བཟང་ར་ཕྲན་བུ་བཟི་ཡོད་པས་དབྱངས་ཅན་དཔལ་དང་ཡེ་
ཤེས་ཁོ་གཉིས་ལ་རྟེན་འབྲེལ་མཇལ་དར་བསྒྲོན་རྗེས་གཞས་
བཏང་ཞབས་བྲོ་བརྒྱབ། རྨོ་བོས་རྒན་མཁས་མཆོག་ལགས་ཀྱི་
དྲུང་དུ་ཕྱིན་ནས་“ངས་བུ་མོ་འདི་མི་ཚེ་སྐྱིད་པོ་ཡོང་བའི་
སྨོན་ལམ་ཉིན་ལྟར་བརྒྱབ་ཀྱི་ཡོད། ད་དེ་རིང་ངའི་སྨོན་ལམ་
གྲུབ་སོང་། ད་རྒས་འཁོགས་ང་ཤི་པ་ཡིན་ནའི་ཤི་བཟོད་བདེ་
པོ་ཡོང་བ་འདུག་”ཅེས་བཤད། རྒན་མཁས་མཆོག་ལགས་
ཀྱིས་རྨོ་བོ་ལ་ཆང་བཏེགས་ཏེ་རྨོ་བོ་སྐྲ་བཟང་ནད་མེད་ཚེ་
རིང་ཡོང་བའི་ཁ་ཏ་གནང་། ཨ་ཅག་སྐྱིད་འཛོམས་ལགས་་
ཀྱིས་རྫོང་ནས་ཕེབས་པའི་སྐུ་མགྲོན་ཚོར་མཆོད་ཆང་བཀྱག
དེ་ཉིན་རྟེན་འབྲེལ་མཛད་སྒོའི་བྱ་བ་རྣམས་གོ་རིམ་ལྡན་པའི་
ངང་ལེགས་གྲུབ་ཟིན་ནོ། དེ་ལྟར་རྟེན་འབྲེལ་མཛད་སྒོ་ཉིན་
གསུམ་པའི་སྔ་དྲི་སྨན་ཁང་ནས་ནད་པ་ཚབས་ཆེན་ཞིག་་་་
འདུག་པས་ཨེམ་རྗེ་ཡེ་ཤེས་ལགས་འཕྲལ་དུ་སྨན་ཁང་ལ་་
— 202 -



ཕེབས་དགོས་པའི་ཛ་དྲག་བརྡ་ཐོ་ཞིག་བསྐྱལ། རྒྱུན་མཁས་
མཆོག་ལགས་ཀྱིས་“ནད་བཅོས་སྲོག་སྐྱོབ་བྱ་རྒྱུ་ནི་སྨན་པའི་
འོས་འགན་ རེད། ཡེ་ ཤེས་ འཕྲལ་ དུ་ སྨན་ ཁང་ ལ་ སོང་།
དབྱངས་ཅན་དཔལ་ཕྱི་དྲོ་ངས་རྫོང་ལ་བཏང་ཆོག་” ཅེས་
གསུངས་པ་ལྟར་རྟེན་འབྲེལ་མཛད་སྒོ་དེ་གར་མཚམས་་་་་
འཇོག་བྱས། ཨ་ཅག་སྐྱིད་འཛོམས་ལགས་ཤིན་ཏུ་མི་འདོད་
པར་སྐད་ཆ་མང་པོ་ཞིག་ཁ་རྩེར་སླེབས་ཡོད་ཀྱང་། མི་མང་
པོའི་ཁྲོད་དུ་ཞབས་འདྲེན་ཞུ་རོགས་རེད་སྙམ་ནས་ལམ་སེང་
ཁང་པ་གཞན་ཞིག་ཏུ་འཛུལ་ནས་གནས་ཚུལ་དེ་ལ་གཡོལ།
ཡེ་ཤེས་འཕྲལ་དུ་སྨན་ཁང་ཕྱོགས་ སུ་ ཐོན། ཕྱི་དྲོ་དབྱངས་
ཅན་དཔལ་གྱིས་བཟའ་ཆས་ཕྲན་བུ་བསྡོག་སྟེ་འདྲུད་འཐེན་
འཁོར་ཆུང་ནང་བསྡད་དེ་རྫོང་སྨན་ཁང་ཕྱོགས་སུ་བསྐྱོད་དོ།
་ལ་བརྒྱུད། ་་་་་་་་
དུས་འདི་ནས་ཡེ་ཤེས་ཀྱིས་འཚོ་བ་གསར་པའི་འགོ་
ཚུགས། ཁོང་ཁྱིམ་དུ་ལོག་དུས་སྔར་དང་མི་འདྲ་བར་ཟས་
ཆོག་འཐུང་ཆོག་དང་། ཁང་པའི་ནང་གད་བདར་གཙང་སྦྲ་
ལེགས་པ། གྱོན་པ་བརྗེ་ལེན་གྱོན་ཆོག་ཡོད་པ། སྐབས་རེ་་་
མཚན་མོ་ནད་པ་ཛ་དྲག་ལ་སྨན་བཅོས་བྱེད་པར་བསྐྱོད་དེ་
- 203 -



ཚུར་ལོག་དུས་འཕྱི་པོ་ཡིན་ན་ཡང་དབྱངས་ཅན་དཔལ་གྱིས་
བཟའ་བཏུང་ལེགས་པར་བཟོས་ཏེ་སྒུག་ནས་སྡོད་ཀྱི་ཡོད། དེ་
བཞིན་དུས་དང་རྣམ་པ་ཀུན་ཏུ་དབྱངས་ཅན་དཔལ་གྱིས་སོ་
དཀར་འཛུམ་གྱིས་བསུ་བ་དང་། བརྩེ་བའི་གཏམ་གྱིས་ཡིད་
མགུ་བར་བྱས་སྟབས་དངོས་འབྲེལ་ཡེ་ཤེས་ཀྱི་སེམས་སུ་སྔར་
བྱུང་མྱོང་མེད་པའི་བདེ་སྐྱིད་ཀྱི་ཚོར་སྣང་ཞིག་ཐོབ་སྟེ་ཡིད་ལ་
ཀུན་རྟོག་གི་རི་མོ་སྣ་ཚོགས་ཤིག་འཆར་བ་སྟེ། ཀྱེ་མ། ངའི་
སྙིང་གྲོགས། ང་ནི་ཁྱེད་དང་འགྲོག་རྒྱུ་བྱུང་བ་འདིས། བདེ་
སྐྱིད་ཀྱི་རྩ་བ་ཚུགས། ཡིད་སྤྲོའི་སྡོང་རྐང་རྒྱུས། བརྩེ་དུང་གི་ལོ་
འདབ་སྐྱེས། དགའ་སྐྱིད་ཀྱི་མེ་ཏོག་རབ་ཏུ་བཞད་སོང་། ཀྱེ་མ་
སྙིང་གྲོགས། ཁྱེད་མེད་ན་ང་ནི་ཆུ་དང་བྲལ་བའི་ཉ་མོ་ལྟ་བུར་
འགྱུར་རྒྱུ་རེད། དེས་ན་ངེད་གཉིས་ན་གཞོན་སོ་དཀར་ནས་
ན་རྒས་སྐྲ་དཀར་བར་ནམ་ཡང་འབྲལ་མེད་ངང་གནས་རྒྱུ་
དང༌། མཐར་ཚེ་ཡི་འཕེན་པ་རྫོགས་རུང་ཤི་དམྱལ་བའི་་་་
གནས་སུའང་མཉམ་དུ་འགྲོ་རྒྱུ་ཡིན་སྙམ། དབྱངས་ཅན་་་་་
དཔལ་གྱིས་ཀྱང་ཡེ་ཤེས་ལགས་ནི་ཡ་རབས་ཀྱི་གཤིས་རྒྱུད་
ལྡན་ལ། ནད་པའི་དོན་དུ་དཀའ་སྡུག་བཟོད་ཐུབ་པ། རང་གི་
བུ་མོ་ཆུང་ཆུང་ལའང་བྱམས་བརྩེས་སྐྱོང་བ་སོགས་དགེ་་༌
མཚན་མང་པོ་མཐོང་སྟེ་ན་གཞོན་ཕོ་མོ་འདི་གཉིས་མཛའ་
གཅུགས་བརྩེ་སེམས་ཟབ་པོས་བཅིངས་ནས་བདེ་སྐྱིད་ཀྱི་་
- 204 -



དཔལ་ལ་རོལ་ཏེ་གནས་སོ།།
དུས་ཚོད་ནི་འགྲོ་མགྱོགས་པས་ཡུད་ཙམ་ཞིག་ལ་ཟླ་བ་
གཅིག་ལྷག་ཙམ་སོང་འདུག བུ་མོ་ཆུང་ཆུང་གིས་ཀྱང་“ ཨ་མ།
ང་གཉིས་སྤོ་བོ་ལགས་སར་འགྲོ་”ཞེས་ཡང་ཡང་བཤད་པ་དེ་
ཡེ་ཤེས་ལགས་ཀྱིས་ཐོས་ཏེ་ཁོང་གི་བསམ་པར་“བཀའ་དྲིན་
ཅན་གྱི་རྒན་ལགས་ལ་ངས་ཞབས་ཕྱི་ཞུ་རྒྱུ་མ་བྱུང་རུང་། ཁོང་
གི་ཁོག་ནང་སྙིང་དང་དཔྲལ་བའི་མིག་ལྟ་བུའི་བུ་མོ་གཅིག་པོ་
འདི་ང་རང་ལ་བདེ་བ་ཐོབ་ཆེད་འདི་གར་ཉར་ན་གོ་ནས་
འགྲིག་སྙམ་སྟེ་རྫོང་གི་རླངས་འཁོར་འགྲོ་ཞོར་ཞིག་དང་་་་
བསྟུན་ཏེ་ཁོང་མ་སྨད་གཉིས་ཕྱིར་སློག དབྱངས་ཅན་དཔལ་
ཁྱིམ་དུ་འབྱོར་ཏེ་ཨ་མ་ལགས་དང་ཐོག་མར་འཕྲད་དུས་ཁོང་
གི་ ཞལ་ རས་ ནས་ འཛུམ་ པའི་རྣམ་འགྱུར་ མཐོང་ རྒྱུ་མེད།
དབྱངས་ཅན་དཔལ་གྱིས་རྒྱུ་མཚན་གང་ཡིན་མི་ཤེས་པར་
མར་དོན་ཏེ་རླངས་འཁོར་ནང་ནས་འབྲུ་སོགས་ ཅ་ལག་་་་
བཏོན་ཏེ་ནང་དུ་དབོར་ཡོང་དུས་ཁོང་གི་རྣམ་འགྱུར་རིམ་
བཞིན་འཛུམ་མདངས་སུ་གྱུར་ཏེ། “བུ་མོ། ཁྱོད་ལོག་ཡོང་
པས་”ཞེས་སྨྲས་ནས་ལམ་སེང་ཇ་བཟོས། ཁྱིམ་མཚེས་ཨ་ཅག་
ཆོས་སྒྲོན་ཀྱི་རྣ་བར་ཕྱི་ནས་རླངས་འཁོར་གྱི་སྒྲ་གྲགས་པ་ཐོས་
ནས་ག་ལེར་སྒེའུ་ཁུང་ནང་ནས་ལྟ་སྐབས་འབྲུ་དོ་པོ་སོགས་
དབོར་བ་མཐོང་སྟེ། སེམས་སུ་ད་ཡང་མི་ཚང་འདིས་རོ་ལང་
- 205 -



བརྒྱབ་ཀྱི་འདུག་སྙམ་ནས་ཕྲག་དོག་གི་སྤྲིན་པ་ནག་པོས་མིག་
གཉིས་བསྒྲིབས། མཁས་མཆོག་ལགས་ཉིན་གུང་ཞལ་ལག་ཏུ་
ཕེབས་སྐབས་རང་གི་བུ་མོ་དང་ཚ་མོ་ཆུང་ཆུང་གཉིས་ལོག་
ཡོང་པ་མཁྱེན་ཏེ་དགའ་ཚོར་ཆེན་པོས་ཚ་མོ་ཆུང་ཆུང་གི་མིང་
ནས་འབོད། ཚ་མོ་ཆུང་ཆུང་གིས་ “ སྤོ་བོ་ལགས་” ཞེས་བོས་
ནས་ཁོང་ལ་འཐམས། མཁས་མཆོག་ལགས་ཀྱིས་ཚ་མོ་པང་དུ་
བཞེས་ཏེ་འགྲམ་པ་ཡང་ཡང་སྦྱར་བཞིན་སྦུག་ཏུ་ཕེབས། ཚ་
མོས་“ང་ལ་པཱ་ཡེ་ཤེས་ལགས་ཀྱིས་ཞོགས་པ་འཁྲུས་བརྒྱབ་པ་
དང་། དགོང་མོ་མཉམ་དུ་བསྙལ་བ། ད་དུང་སྟོད་ཐུང་གོས་
ཐུང་ དང་ རྔན་ པ་ སོགས་ ཉོས་ གནང་ གི་ཡོད་” ཅེས་སྨྲས།
དབྱངས་ཅན་དཔལ་གྱིས་ལྟོ་ཕད་ནང་ནས་རས་ཐུམ་ཆེན་པོ་
གཉིས་བཏོན་ནས་“པཱ་ལགས། ཡེ་ཤེས་ལགས་ཀྱིས་ཁྱེད་ལ་
འདི་བསྐུར་གནང་བྱུང༌”ཞེས་བཤད་དེ་ཕུལ། མཁས་མཆོག་
ལགས་ཀྱིས་འཛུམ་དམུལ་དམུལ་ངང་ཚུར་བཞེས་ཏེ་ཁ་ཕྱེད་
པས་ནང་དུ་ཐེར་མ་གྱོན་འདེང་གཅིག་དང་། དེབ་འགའ་་
ཤས་བཅས་འདུག རས་ཐུམ་གཞན་དེ་ཨ་མ་ལགས་ལ་ཕུལ།
ཨ་མ་ལགས་ཀྱིས་ཞལ་རས་འཛུམ་བཞིན་དུ་རས་ཐུམ་ཚུར་
བླངས། ཁྱིམ་མི་གསུམ་སེམས་པ་དགའ་སྤྲོས་ཁེངས་ཏེ་གནས་
ཞོགས་པ་བསྐོར་ལམ་དུ་རྒན་རྒོན་མང་པོ་ལག་ལ་མ་ཎི་
— 206 -



.
ཐོགས་ཏེ་བསྐོར་བ་ཕེབས་པའི་གྲས་སུ་ ཨ་ ཅག་ཆོས་སྒྲོན་་་་
ལགས་དང་ཨ་ཅག་སྐྱིད་འཛོམས་ལགས་མཉམ་དུ་ཕེབས་ཀྱི་
ཡོད། གང་ཙམ་སོང་ནས་ ཨ་ ཅག་ཆོས་སྒྲོན་ལགས་ཀྱིས་་་་་
དབུགས་རིང་ཞིག་བཏང་སྟེ་“ངའི་སེམས་འདི་འདི་འདྲའི་
སྡུག་ཅག་ཅིག་རེད། མི་སུ་དང་སུ་ཡིན་རུང་འགྲོགས་གཤིབ་
བྱས་ཕྱིན་ཚུར་རང་ལ་སྡུག་པོ་བྱས་རུང་ཕར་སེམས་མ་བཟོད་
པར་ཁ་ཏ་བསླབ་བྱ་བྱ་རྒྱུ་ཤུགས་ཀྱིས་ཐོན་འགྲོ་གིས་”ཞེས་
བཤད། ཨ་ཅག་སྐྱིད་འཛོམས་ལགས་ཀྱིས་འཛུམ་དམུལ་་་་་
དམུལ་གྱིས་ “དེ་ག་རང་། ཨ་ཅག་ཁྱེད་རང་ཐུགས་སེམས་་
བཟང་པོ་སོང་ཙང་......”ཞེས་སྨྲས། ཆོས་སྒྲོན་ལགས་ཀྱིས་
“སྐྱིད་འཛོམས་ལགས་ཁྱེད་རྣམ་པའི་གཟིམས་ཁང་གི་ཕྱག་
ལས་གནང་སྟངས་འགའ་ཤས་ཧ་ཅང་ཕངས་པོ་རེད། དེ་ཚོ་
མིག་གིས་མཐོང་སྐབས་ སེམས་ཀྱིས་བཟོད་ཀྱི་མི་འདུག་”
ཅེས་སྨྲས་པས་ཨ་ཅག་སྐྱིད་འཛོམས་ལགས་ཀྱིས་ཧ་ལས་་་་་
མདོག་གིས་གསུང་དང་། གསུང་དང་། གང་ཡང་གནང་གི་མ་
རེད་”ཅེས་བཤད། ཆོས་སྒྲོན་ལགས་ཀྱིས་ནན་པོའི་ཐོག་ནས་
“དེ་སྔོན་ངས་སྐྱིད་འཛོམས་ལགས་ཁྱེད་རང་ལ་བུ་མོར་མག་
པ་ལོ་རྒན་ཙམ་ཞིག་བླངས་ན་ཕ་མ་གཉིས་ལ་ཞབས་ཕྱི་ཞུ་
མཁན་ཞིག་དང༌། བུ་མོ་རང་ལའང་བྱམས་པོ་བྱེད་མཁན་་
ཞིག་ཡོང་གི་རེད། ཅེས་ཞུ་སྐབས་མ་གསན་པ་ཡིན་པཱ། ད་ཁྱེད་
ཡ 207 -



ཀྱི་བུ་མོའི་གནས་སྟངས་གཅིག་གཟིགས་དང་། ཨེམ་རྗེ་ཁོའི་
རྐུབ་ལ་རྒྱུགས་ཏེ་ཕ་མ་གཉིས་རྒྱབ་ཏུ་བསྐྱུར། ད་དུང་ཁོ་ཁྱིམ་
དུ་སླེབས་དུས་ལྷ་བསུ་བ། ཀླུ་བསུ་བསུ་བྱས། དེ་ཚོ་ང་ཚོ་ཕྱི་
མིས་ལྟ་དུས་མཐོང་འདོད་པོ་མི་འདུག་” ཅེས་བཤད་པས་
སྐྱིད་ འཛོམས་ ལགས་ ཀྱིས་ དབུགས་ རིང་ ཞིག་ བཏང་ སྟེ།
“བྱེད་སྟངས་དེ་ཚོ་ངའི་བློ་ལའང་འབབ་ཀྱི་མི་འདུག འོན་
ཀྱང་ང་ལ་ཐབས་ཤེས་མི་འདུག དགོན་པའི་ཁྱི་ལ་གཞུས་ན་
བླ་མའི་ཐུགས་ལ་ཕོག་གི་འདུག་”ཅེས་སྨྲས་པས་ཨ་ཅག་ཆོས་
སྒྲོན་ལགས་ཀྱིས་ཁྲེལ་གད་ཅིག་བགད་ནས་“ དཀོན་མཆོག་
གིས་མཁྱེན། ད་བྱས་ན་ཁྱིམ་ཚང་གི་ལྟོ་གོས་དོན་དུ་ཕྱི་ནང་
ཚང་མར་དཀའ་ལས་བརྒྱབ་མཁན་ནང་གི་ཨ་མ་ཐབ་ཟུར་ལ་
བསྐྲད་པ་ཡིན་པ་རེད། དེ་འདྲ་དཔེ་སྲིད་ཀྱི་མ་རེད་” ཅེས་
བཤད། སྐྱིད་འཛོམས་ལགས་ནི་སྐད་ཆ་འདིར་བསམ་བཞིན་
ཡིད་རབ་ཏུ་འཕྲེང་སྟེ་མིག་ས་རུ་ཕབ་ནས་སྨིན་མ་བསྡུས་ཤིང་
སྨིན་མཚམས་གཞུང་དུ་གཉེར་རིས་འགའ་གསལ་བར་མངོན་
ཏེ་སྐད་ཆུང་ངུས་མ་ཎི་བགྲང་བཞིན་སྐོར་ལམ་དུ་ཞུགས་སོ།
དབྱངས་ཅན་དཔལ་ཁྱིམ་དུ་སླེབས་པ་ནས་བཟུང་དེ་
སྔ་དང་མི་འདྲ་བར་རྟག་ཏུ་ངོ་གདོང་ནས་འཛུམ་པའི་་་་་
མདངས་མཐོང་རྒྱུ་ཡོད་ཅིང་། སྐབས་རེ་མགྲིན་པ་ནས་གླུ་
ཆུང་ལེན་བཞིན་ཁྱིམ་ལས་ཙག་ཙིག་མཐའ་དག་ཚགས་ཚུད་
— 208 -



པ་བྱས། ཕ་མ་གཉིས་ལ་ཡང་སྔར་ལས་ལྷག་པའི་ཞབས་ཕྱི་
ཞུས་ཤིང་། བུ་མོ་ཆུང་ཆུང་ལའང་བྱམས་སྐྱོང་བྱས་ཏེ་་་་་་
དབྱངས་ཅན་དཔལ་གྱི་ལུས་ཐོག་ནས་རང་ལ་བདེ་སྐྱིད་འཚོ་
བ་གསར་པ་སྐྱེལ་རྒྱུ་བྱུང་བར་དགའ་ཚོར་ཆེན་པོ་བྱས་པའི་
རྟགས་མཚན་གསལ་པོ་མཐོང་རྒྱུ་འདུག་མོས་ཡེ་ཤེས་ལགས་
ཁྱིམ་དུ་འབྱོར་དུས་ཁོང་ལ་ལྟོ་ཆས་ཟས་ཆོག་འཐུང་ཆོག་་་
བཟོས་པ་དང༌། ཁོང་གི་གྱོན་པ་བཙོག་པ་རྣམས་བཀྲུས་ཏེ་
གྱོན་ཆོག་བཟོས་པ། ཁོང་ཞོགས་པ་སྔ་པོ་ནས་སྨན་ཁང་དུ་
ཕེབས་དགོས་བྱུང་ཚེ་དབྱངས་ཅན་དཔལ་གྱིས་སྔ་ལངས་་་
བྱས་ཏེ་ཡེ་ཤེས་ལ་ཞོགས་ཇ་བཟོས། ཡེ་ཤེས་ལགས་སྒོ་ནས་
ཐོན་པ་དང་ཕར་ཙམ་སྐྱེལ་མ་བྱས། འདི་ལྟ་བུའི་བཟའ་ཚོ་
མཐུན་ལ་ཕ་མ་སྲིད་ཞུ་ཟབ་པའི་དབྱངས་ཅན་དཔལ་གྱི་བྱེད་
སྟངས་ལ་པཱ་མཁས་མཆོག་ལགས་ཐུགས་ཡོངས་སུ་མགུ་སྟེ་བུ་
མོར་“འགྲིག་གཱ། ད་ཁྱེད་གཉིས་འཆམ་པོ་ཡོད་པ་དེ་མཐོང་
དུས་ང་ཧ་ཅང་དགའ་པོ་འདུག བུ་མོ་རང་གིས་ཡེ་ཤེས་ལ་མུ་
མཐུད་ལྟ་སྐྱོང་ཡག་པོ་བྱས་ཏེ་ཁོང་བློ་བདེ་བག་ཕེབས་ངང་
སྨན་བཅོས་བྱ་བར་ཞུགས་ཐུབ་ན་བུ་མོ་རང་ཡང་དགེ་བ་་
བསགས་པ་རེད། ” ཅེས་གསུངས། སྐད་ཆ་དེ་དག་འཁྲིས་སུ་
བསྡད་པའི་ཨ་ཅག་སྐྱིད་འཛོམས་ལགས་ཀྱི་རྣ་བར་ཐོས་པ་
དང་། རང་གི་བུ་མོའི་བྱེད་སྟངས་ཡིད་ལ་འཁོར། ལྷག་པར་ཨ་
- 209 -



ཅག་ཆོས་སྒྲོན་ལགས་ཀྱི་སྐད་ཆར་བསམ་བློ་བཏང་དུས་ཁོང་
ཁྲོ་བཟོད་མི་ཐུབ་པ་ཞིག་བསྐྱེད་དེ་ཁྲེལ་གད་དང་བཅས་“ས་
སྟེང་གི་བུད་མེད་མང་ཆེ་བར་ཁྱོ་ག་ཡོད་པ་རེད། ཁྱོད་ལྟ་བུའི་
ཕ་མ་བཞག་ནས་ཁྱོ་གའི་རྐུབ་གཡོག་རྒྱུགས་མཁན་བུད་མེད་
ནི་ངས་མཐོང་མ་མྱོང་” ཞེས་སྨྲས། དབྱངས་ཅན་དཔལ་གྱི་
སེམས་ལ་ཕོག་ཐུག་ཆེན་པོ་བྱུང་རུང་དེ་ལ་འཛུམ་ཙམ་བྱས་པ་
ལས་ལན་མ་སློག ཨ་ཅག་སྐྱིད་འཛོམས་ལགས་ཀྱིས་མུ་མཐུད་
དེ་“ཁྱེད་ཀྱིས་ཁྱོ་གར་གཡོག་པོ་རྒྱུགས་ནས་མི་ཚེ་འཁྱོལ་སོང་
མ་སོང་ངས་ལྟད་མོ་བལྟས་ནས་བསྡད་ཆོག་” ཅེས་བཤད་དེ་
ཕྱིར་ཐོན། དབྱངས་ཅན་དཔལ་གྱི་མིག་གཉིས་མཆི་མས་་་
ཁེངས་ཏེ་ལུས། །
འཇམ་དཔལ་ཕྱོགས་ནས་འཁོར་ཏེ་ཁྱིམ་དུ་ཞག་ཤས་
སྡོད་པའི་རིང་ཁོའི་རྣ་བར་དབྱངས་ཅན་དཔལ་དང་ཡེ་ཤེས་
གཉེན་སྒྲིག་བྱས་པ་དེ་ཐོས་ཏེ་སྙིང་ཁོང་རུས་པའི་གཏིང་ནས་
ཁོང་ཁྲོ་ལངས་ཏེ། ཡེ་ཤེས་ཁོ་ད་ལྟ་རང་གསོད་རྒྱུ་བྱུང་ན་ཅི་མ་
རུང་སྙམ། སེམས་ཤིན་ཏུ་མི་སྐྱིད་པའི་ངང་ཉིན་ཤས་བསྡད་
དེ་མཐར་ཁོང་ཁྲོ་ཁོག་ཏུ་སྦས་ནས་གནས་སྐབས་ཕྱིར་ཐོན་
བྱས། ་་་་་
དེ་ཉིན་མཁས་མཆོག་ལགས་དང་ཡེ་ཤེས་ལགས་་་་་་
གཉིས་ཁྱིམ་དུ་ལྷོད་བཞུགས་ཀྱིས་གསོ་བ་རིག་པའི་སྐོར་་་
ཨ་མས 210. ཁམ་



གཏམ་གླེང་མཛད། མཁས་མཆོག་ལགས་ཀྱིས་གསོ་བ་རིག་
པའི་གཞུང་ལུགས་ཁག་གི་འགག་གནད་དང་། བྱང་ཟུར་་་་
ལུགས་ གཉིས་ ཀྱི་ དབྱེ་ མཚམས། རང་ རང་ གི་ ཁྱད་ ཆོས།
གཞན་ཡང་ཉམས་མྱོང་གི་ཐོག་ནས་བྱུང་བའི་བསྡོམས་ཚིག་
སོགས་ཡེ་ཤེས་ལ་བཀའ་འདྲི་གནང་བས་ཡེ་ཤེས་ཀྱིས་ཕལ་ཆེ་
བར་གནད་དུ་འཁེལ་བའི་ལན་སློག་སྟབས་ཁོང་གི་ཐུགས་ལ་
ད་ཆ་ཡེ་ཤེས་ཀྱི་གསོ་བ་རིག་པའི་ཤེས་ཚད་མཐོ་པོ་འདུག ད་
ང་རང་ན་ཚོད་རྒས་རུང་ཤུལ་འཛིན་པ་ལེགས་པོ་ཞིག་འཚར་
ལོང་བྱུང་འདུག་པས་བློ་བདེ་སོང་སྙམ། གཟིམ་ཁར་མཁས་
མཆོག་ལགས་ཀྱི་དགྱེས་བཞིན་དུ་ “ཁྱོད་ཀྱིས་ལས་གསེང་་་་
ཞིག་དང་བསྟུན་ནས་ཉི་མ་གཅིག་སྔ་ཙམ་ངའི་སར་ཤོག་ཨཱ”
ཞེས་གསུངས། ཡེ་ཤེས་ཀྱིས་མཁས་མཆོག་ལགས་ཀྱི་བཀའ་
མངགས་དེ་གལ་ཆེར་བརྩིས་ཏེ་ཉིན་ཤས་མ་སོང་བར་ལས་
གསེང་ཞིག་ཏུ་རྒན་ལགས་ཀྱི་དྲུང་དུ་བཅར་བས་མཁས་་་་་
མཆོག་ལགས་ཀྱིས་དབྱངས་ཅན་དཔལ་ལ་“བུ་མོ། ཇ་ཞིམ་པོ་
ཞིག་བཟོས་ཨཱ་” ཞེས་གསུངས་རྗེས་ “ཡེ་ཤེས། ཁྱོད་དེ་རིང་
ལྷོད་ལྷོད་གྱིས་ཨཱ” ཞེས་གསུངས། དབྱངས་ཅན་དཔལ་གྱིས་
ཇི་བཟོས་ཟིན་ནས་ཁོང་གཉིས་ལ་ཞལ་དཀར་གང་རེ་ཞུས་
རྗེས་ཕྱིར་ཐོན། མཁས་མཆོག་ལགས་ཀྱིས་“དེ་རིང་གཟའ་
སྐར་འཕྲོད་སྦྱོར་ལེགས་པ་དང༌་། ངའི་བླ་གཟའ་ཡིན་པས་་
ཡ- 211 -



ངས་རྩ་ཆེའི་སྨན་དཔེ་དང་སྨན་བཅོས་ཡོ་བྱད་ཁ་ཤས་ཁྱོད་ལ་
རྩིས་སྤྲོད་བྱེད་ཀྱི་ཡིན་”ཞེས་གསུང་བཞིན་ཅོག་ཙེའི་སྟེང་དུ་
བཞག་པའི་ཀོ་སྒམ་གྱི་ཁ་ཕྱེས། དེའི་ནང་ནས་གོས་ཆེན་གྱི་
རྒྱབ་ ཤ་ཡོད་པའི་དེབ་གཅིག་དང༌། རྒྱབ་ ཤ་མེད་པའི་དེབ་
གཉིས་བཅས་བཏོན་པ་གནང་སྟེ། “ཡེ་ཤེས། དེབ་འདིའི་་
ནང་ངའི་རྒན་ལགས་དམ་པའི་སྨན་བཅོས་ཀྱི་ཕྱག་ལེན་ཞིབ་
ཏུ་བཀོད་ཡོད་པ་དང་། དེ་མིན་དེབ་གཉིས་པོ་དེ་ནས་གཅིག་
ནི་ངས་ད་བར་མི་ལོ་ལྔ་བཅུ་ལྷག་ཙམ་ནང་ནད་བརྟག་པ་
དང་། བཅོས་པ། སྨན་གྱི་སྦྱོར་སྡེབ། ལྷག་པར་ཚ་གྲང་འདྲེས་
འཛིངས་ཀྱི་ནད་བཅོས་ཐབས་ལག་ལེན་དངོས་ཀྱི་ནང་ནས་
ཕྱོགས་བསྡོམས་བྱས་པ་རྣམས་ཆད་ལྷག་མེད་པ་བཀོད་པའི་
ཟིན་བྲིས་དང་། གཅིག་ཤོས་ནི་བྱང་པ་རྣམ་རྒྱལ་གྲགས་་་་
བཟང་ནས་རྒན་ལགས་དམ་པའི་བར་བྱང་ལུགས་ཀྱི་གསོ་
རིག་བླ་རྒྱུད་དང༌། གཤམ་དུ་རྒན་ལགས་དམ་པའི་གསུང་།
ལས་བྱུང་བ་དང་། ང་རང་གིས་གང་མཐོང་བ་རྣམས་ཡིག་
ལམ་དུ་བཀོད་པའི་བཤེས་གཉེན་མཆོག་གི་མཛད་པ་ཆེ་ལོང་
ཙམ་བརྗོད་པ་བཅས་ཡོད། གོང་གསལ་དེབ་གསུམ་པོར་ད་ལྟ་
ཁ་ཡིག་མེད་པས་ཁ་ཡིག་བཀོད་དེ་ཁྱོད་ཀྱིས་ཉར་ཚགས་བྱས་
ནས་རྗེས་སུ་ལྕགས་དཔར་བརྒྱབ་ནས་འགྲེམས་སྤེལ་བྱེད་ཅི་
ཐུབ་ལྟོས། སྦུག་གི་དཔེ་སྒྲོམ་ནང་དཔེ་ཆ་པོ་ཏི་བཅུ་ཙམ་ཡོད་
- 212 -



པ་འདི་དག་རྒྱུད་བཞི་གཙོ་བོ་བྱས་པའི་བ་སྔོན་དང་། གསོ་
དཔྱད་རྒྱལ་པོའི་དཀོར་མཛོད། བི་དཀར་དང༌། རྩིས་ཀུན་་
བསྡུས་ པ་ སོགས་ སྨན་ རྩིས་ཀྱི་གཞུང་འགྲེལ་ ཤ་ སྟག་ ཡིན།
མཆོད་གཞོང་ནང་གི་གཙོ་བཞུགས་གསེར་ཟངས་ཀྱི་མཆོད་
རྟེན་ཁྲུ་གང་པ་འདིའི་ནང་བཞུགས་སུ་རྒན་ལགས་དམ་པས་
སྨན་གྲུབ་གནང་བའི་རྩ་ཆེའི་རིན་ཆེན་རིལ་བུ་སྣ་ཚོགས་དང་།
ཁོང་གི་ཞལ་འདོན་གྱི་ཕྱག་དཔེ། ཕྱག་ཕྲེང་བཅས་ཡོད། ད་
དུང་འདི་གར་སྨན་ཁུག་དང་། སྨན་ཐུར། བཙགས་བུ། སྦུག་
ཏུ་ཡོད་པའི་སྨན་གྱི་དབུར་གཞོངས་བཅས་ཚང་མ་རྒན་་་་་
ལགས་དམ་པའི་ཡིན་པས་དེ་དག་ད་ལྟ་བེད་སྤྱོད་མེད་རུང་
ཁྱོད་ཀྱིས་རྩ་ཆེའི་རྟེན་དུ་བརྩིས་ནས་ཉར་ཚགས་གང་ལེགས་
བྱེད་རོགས་”ཞེས་གསུངས་རྗེས་ཡང་སྐྱར་རས་ཐུམ་ཆེན་པོ་
ཞིག་ཁ་ཕྱེས་ནས་“སྨན་ཁུག་འདི་ངའི་ཡིན། དེ་རིང་ཁྱོད་ལ་
དངོས་སུ་རྩིས་སྤྲད་ཡོད་དཱ་” ཞེས་གསུངས། ཡེ་ཤེས་ཀྱིས་དེ་
རིང་རྒན་ལགས་ཀྱི་གནང་སྟངས་རྒྱུན་ལྡན་དང་རྩ་བ་ནས་མི་
འདྲ་བས་བློ་བདེ་པོ་མ་བྱུང་བར་རྒན་ལགས་ཀྱི་ཞལ་རས་ལ་
ཅེ་རེར་བལྟས་ནས་བསྡད། རྒན་ལགས་ཀྱིས་ཡེ་ཤེས་ཀྱི་བསམ་
བློ་མངོན་མཁྱེན་བྱུང་བ་ལྟར་ཡེ་ཤེས་ལ་བྱམས་པའི་སྤྱན་གྱིས་
གཟིགས་ཏེ་“ ངས་འདི་ལྟར་བྱེད་དགོས་དོན་ནི། སྤྱིར་མིའི་ཚེ་
ལ་ངེས་པ་མེད། ཡང་སྒོས་ང་ནི་ལོ་ན་མཐོ་བ་མ་ཟད། ད་ལོ་
- 213 -



ལུས་ཀྱི་ཤེད་ཤུགས་དང་། དབང་པོའི་ཚོར་བ་ལ་ཉམ་ཆགས་
ཤུགས་ཆེན་ཕྱིན་འདུག ལྷག་པར་རྩའི་འཕགས་ཤུགས་ཀྱང་
མར་ངོའི་ཟླ་བ་ལྟ་བུར་གྱུར་འདུག་པས་དེས་ན་ངས་ཁྱོད་ལ་
རྩིས་སྤྲོད་བྱེད་དགོས་པའི་དུས་ལ་ཏན་ཏན་སླེབས་འདུག ད་
དུང་ཁྱོད་ལ་བཤད་དགོས་པ་ནི་དཔྲལ་བ་ས་རུ་མ་ཐུག་བར་
ཁེ་གྲགས་རྒྱབ་ཏུ་བསྐྱུར་ནས་ནད་པ་རྣམས་ཀྱི་དོན་དུ་དཀའ་
སྤྱད་སྙིང་རུས་བྱེད་དགོས་” ཞེས་རེ་བའི་སྤྱན་གྱི་གཟིགས་
ཕྱོགས་ཡེ་ཤེས་ཀྱིས་ཕྱོགས་ལ་ཕོས། ཡེ་ཤེས་ཀྱི་མིག་ནང་མཆི་
ཞག་འཁོར་བཞིན། “རྒན་ལགས་ཀྱིས་གསུང་པ་རྣམས་ངས་
སྙིང་ལ་རི་མོ་བརྐོས་པ་ལྟར་ནམ་ཡང་བརྗེད་མི་སྲིད་......”
ཞེས་ཤོད་པ་ལས་སྐད་ཆའི་མཇུག་ཤོད་མི་ཐུབ་པར་མགྲིན་པ་
བརྣངས། །
སྐབས་འདིར་ཨ་ཅག་སྐྱིད་འཛོམས་ལགས་ཕྱག་ལ་མ་
ཎི་ལག་སྐོར་བསྣམས་ཏེ་ཞབས་བསྐོར་ནས་འཁོར་ཏེ་ནང་དུ་
ཕེབས། དེར་མཁས་མཆོག་ལགས་དང་ཡེ་ཤེས་གཉིས་བཀའ་
མོལ་གནང་ཞིང་། མདུན་ཅོག་སྟེང་དུ་སྨན་དཔེ་སྨན་ཁུག་ལ་
སོགས་པའི་ཅ་ལག་རྙིང་བ་མང་པོ་བཀྲམས་ཡོད་པ་དེ་མཐོང་
ཏེ་ཡ་མཚན་ཆེན་པོ་བྱུང་ནས་མཁས་མཆོག་ལགས་ཀྱི་ཞལ་
རས་ལ་ལྡིར་ལྡིར་བྱས་ནས་གཟིགས། སྐྱར་དུ་ཅོག་ཙེའི་སྟེང་
ཡིད་གཟབ་བྱས་ཏེ་ལྟ་དུས་པཱ་ལགས་དམ་པའི་བཅའ་དངོས་
214 -



རྩ་ཆེ་ཁ་ཤས་བཀྲམས་ཡོད་པ་མཐོང་སྟེ་ཡིད་ཤིན་ཏུ་མི་བདེ་
བར་གྱུར་ཏེ་སྣ་ཤུ་རྒྱུག་པ་དང་སྦྲགས་ཕྱིར་ཐོན། ཐབ་ཚང་དུ་
ཕེབས་ཏེ་བུ་མོ་དབྱངས་ཅན་དཔལ་ལ་སྐད་ཤུགས་ཆེན་པོས་
གཤེ་གཤེ་བཏང་། “ཟ་འདྲེ་ཁྱོད། དགོས་སར་ཕན་མི་ཐོགས།
མི་དགོས་སར་གནོད་བསྐྱལ། ...….. ཡང་སྙིང་ཁྱིམ་ཚང་
འདིའི་ནང་ང་ཨ་མའི་སྐད་ཆར་ཆ་འཇོག་བྱེད་ཀྱི་རེད་དམ་མ་
རེད། ...... ཁྱོད་ཨ་གསར་ཚ་མདོག་ཁ་པོ། ནང་གི་གློ་སྙིང་
ཡོད་ཚད་མི་ལ་བསྟན། ཕ་དང་བུ་མོའི་བྱེད་སྟངས་འདི་
མཇུག་འཁྱོལ་ཨེ་སོང་ངས་ལྟད་མོ་བལྟས་ནས་བསྡད་ཆོག་
......” ང་རྒྱལ་ཆེ་དྲགས་ནས་དབུགས་ཁ་ཡང་གནོན་མི་་
ཐུབ་པར་གྱུར། བུ་མོར་གཤེ་གཤེ་བཏང་བའི་ཚིག་རྩུབ་པོ་དེ་
དག་སྦུག་ཏུ་བཞུགས་པའི་མཁས་མཆོག་ལགས་དང་ཡེ་ཤེས་
གཉིས་ཀྱིས་གསལ་གསལ་ཐིང་ཐིང་ ཐོས། མཁས་མཆོག་་་་་
ལགས་ཀྱིས་སྐྱིད་འཛོམས་ལགས་ཀྱི་གཏམ་ཚིག་གི་མདུང་རྩེ་
རང་ལ་གཏད་ཀྱི་ཡོད་པ་ཡོངས་སུ་མཁྱེན་ཏེ་དེ་ལ་གསལ་་
བཤད་བྱེད་འདོད་བྱུང་རུང་ང་རྒྱལ་ཆེ་བའི་སྐྱེས་དམན་དེར་
འདི་བྱས་དེ་མིན་གྱི་གསལ་བཤད་བྱས་ན་མེ་འབར་བའི་སྒང་
ལ་ཤིང་ཤག་པ་ལྟ་བུར་འགྱུར་རྒྱུ་ཡིན་པ་མཁྱེན་ཏེ་དབུགས་
རིང་བཏང་ནས་བཞུགས་པ་ལས་ཐབས་གང་་ཡང་མ་རྙེད།
འཁྲིས་སུ་བསྡད་པའི་ཡེ་ཤེས་ཀྱིས་ཨ་མ་ལགས་ཀྱི་ཚིག་རྩུབ་ཀྱི་
- 215 -



གཏམ་དང་། པཱ་ལགས་ཀྱི་འུ་ཐུག་པའི་རྣམ་འགྱུར་ལ་བལྟས་
ཏེ་ཧ་ལས་པ་དང༌། ཁ་སྐྱེངས་པ། ངོ་ཚ་བ་ལ་སོགས་པའི་ཡིད་
ཀྱི་འགྱུར་བ་སྣ་ཚོགས་པ་ཞིག་བྱུང་སྟེ་ངོ་གདོང་གི་ཚོས་གཞི་
རྒྱ་ལ་ཕུག་གི་ཁ་དོག་དང་གཉིས་སུ་མེད་པ་ལྟ་བུར་སྣང་། ཚུལ་
འདིར་བུ་མོ་དབྱངས་ཅན་དཔལ་བཟོད་གླགས་མ་མཆིས་་་
པར་མཐེ་བོང་གཉིས་ཡར་ཀེར་ཏེ་ཨ་མ་ལགས་ལ་“དེ་རིང་གི་
གནས་ཚུལ་འདིའི་ཡོང་རྐྱེན་ཚང་མ་ང་ཡིན། ཨ་མ་ལགས་
ཁྱེད་ཀྱིས་པཱ་ལགས་ཀྱི་ཐུགས་སེམས་མ་དཀྲུགས་རོགས་་་་་
གནང་། གཤེ་གཤེ་དང་ཉེས་བརྡུང་ང་ལ་གཏོང་རོགས་་་་་
གནང”ཞེས་ཞུ་བ་མང་པོ་བརྒྱབ་པས་ཨ་ཅག་སྐྱིད་འཛོམས་
ལགས་ཀྱིས་ལམ་སེང་ལག་ངར་གྱི་ཕུ་ཐུང་ཡར་བརྫེས། ང་
རྒྱལ་གྱི་མེ་ལྕེ་འབར་བ་ལྟ་བུའི་མིག་གཉིས་ དབྱངས་ ཅན་་་་
དཔལ་ལ་བལྟས་ཏེ་མོའི་སྐྲ་ལོ་ནས་བསྡུས་ཏེ་ཕར་འཐེན་ཚུར་
འཐེན་བྱས་པ་དང་། རྡོག་བཀྱག་འགའ་ཤས་གཞུས་པས་་་་
མཁས་མཆོག་ལགས་དང་། ཡེ་ཤེས་གཉིས་སྦུག་ནས་ཕྱིར་དོན་
ཏེ་མཁས་མཆོག་ལགས་ཀྱིས་ “ངོ་ཚ་ཞེ་ཁྲེལ་མེད་པའི་སྐྱེ་་་
དམན་ཁྱོད། སྡོད་ཚུགས་” ཞེས་གསུང་བཞིན་ཨ་ ཅག་སྐྱིད་
འཛོམས་ལགས་ཀྱི་མདུན་དུ་རྒྱུགས་ཏེ་ལག་པ་ནས་འཇུས། ཡེ་
ཤེས་ཀྱིས་ལམ་སེང་མདུན་དུ་སོང་སྟེ་ཁོང་གསུམ་སོ་སོར་ཁ་
ཕྲལ། ཨ་ཅག་སྐྱིད་འཛོམས་ལགས་ཀྱིས་སྐད་ཤུགས་ཆེན་པོས་
- 216 -



ངུ་བཞིན་“ཁྱོད་ཚོ་མི་གསུམ་གྱིས་རུབ་བརྒྱབས་ཏེ་ང་ལ་ཉེས་
བརྡུང་བཏང་བྱུང་དཱ་། ད་ང་བསད་པ་འདུག་གོ་”ཞེས་ཤོད་
ཀྱིན་ངུ་གིན་སྒོ་ནས་ཕྱིར་དོན། ཡེ་ཤེས་ནི་ད་ལྟ་བྱུང་མ་ཐག་
པའི་གནས་ཚུལ་ལ་ཧ་ལས་ནས་ཁོང་གི་རྗེས་སུ་བལྟས་ཏེ་་
ལྐུགས་པས་ལྷ་མཐོང་བ་ལྟར་དུ་གྱུར། མཁས་མཆོག་ལགས་
ཀྱིས་དབུ་སྐྲ་ཡེ་ནས་མེད་པའི་མེ་ལོང་ལྟ་བུའི་དབུ་དེ་འཕུར་
འཕུར་གཏོང་བཞིན་བཞིན་སྨད་དེ་བཞུགས། དབྱངས་ཅན་
དཔལ་གྱིས་ཨ་མའི་རྗེས་སུ་རྒྱུགས་ཕྱིན། གང་ཙམ་སོང་རྗེས་
ཤང་ཀྲང་ལགས་དང་ཨ་ཅག་སྐྱིད་འཛོམས་ལགས། དབྱངས་
ཅན་དཔལ་བཅས་ཁྱིམ་དུ་ཡོང་། ཤང་ཀྲང་ལགས་ཀྱིས་གནས་
ཚུལ་དེ་ཞིབ་ཕྲ་བརྟག་དཔྱད་བྱས་རྗེས་ཨ་ཅག་སྐྱིད་འཛོམས་
ལགས་སུ་གཟིགས་ཏེ་“ཨ་མ་ལགས། ངས་སངས་རྒྱས་ཀ་ཁ་
བསླབ་པ་ལྟ་བུ་ཞིག་བྱས་སོང་རུང་ཁྱེད་དགོངས་པ་མ་ཚོམས།
ཡེ་ཤེས་ལགས་བུ་མོའི་མག་པར་བསུས་པའི་ཉིན་ནས་བཟུང་
ཁྱིམ་ཚང་འདིའི་མི་ལ་འགྱུར་པ་རེད། སླད་ཁྱིམ་འདིའི་ཤུལ་
འཛིན་པ་ཁོང་བཟའ་མི་གཉིས་ཡིན་པ་ནི་ཁྲིམས་ལུགས་ཀྱིས་
ཁས་ལེན་གྱི་རེད་ལ། འཇིག་རྟེན་ཀུན་གྱི་ལུགས་དང་ཡང་
མཐུན་པ་ཞིག་རེད། ཁྱེད་ཀྱིས་དོན་མེད་རྩོད་རྙོགས་དང༌། ད་
དུང་ང་ལ་ཉེས་བརྡུང་བཏང་བྱུང་ཞེས་གྲོང་དཀྱིལ་དུ་སྐད་
ཅོར་བརྒྱབ་པ་འདི་ནི་གཞན་གྱིས་ཁྲེལ་གད་བྱེད་པའི་རྒྱུ་རང་
— 217 =



རེད། ”ཅེས་ནན་གྱིས་གསུངས། ཨ་ཅག་སྐྱིད་འཛོམས་ལགས་
ཁོག་ཏུ་ཁོང་ཁྲོའི་མེ་འབར་རུང་ཁ་ནས་དུ་བ་བཏོན་མི་ནུས་
པར་མིག་ཆེར་གདངས་ནས་ཁོང་གི་བཞིན་ལ་ལྟ་བཞིན་་་་
བསྡད་དེ་ཡུད་ཙམ་རིང་ཁུ་སིམ་མེར་གནས། དེ་ནས་ཤང་
ཀྲང་ལགས་ཡར་ལགས་ཏེ་“སྐུ་ཞབས་ཨེམ་རྗེ་ལགས། ཁྱེད་
ཐུགས་སེམས་མ་སྤྲོ་བ་མ་གནང་། ཁྱིམ་ཚང་ནང་གནས་ཚུལ་
དེ་འདྲ་བྱུང་སྲིད་ཀྱི་རེད། རྗེས་སུ་ངས་རོགས་རམ་ཞུ་དགོས་
པ་འདུག་ན་ལམ་སེང་གསུང་གནང་ན་འགྲིག ད་ང་འགྲོ་གི་
ཡིན་”ཞེས་བཤད། མཁས་མཆོག་ལགས་ཀྱིས་“ཐུགས་རྗེ་ཆེ།
”ཞེས་གསུངས་པ་དང་དབྱངས་ཅན་དཔལ་གྱིས་ཤང་ཀྲང་
ལགས་སྒོ་རྩར་ཕེབས་སྐྱེལ་ཞུས། ཡར་ཡོང་ནས་ཚང་མར་་་
གསོལ་ཇ་གང་བཀྱག དེ་ནས་ཡུན་རིང་མ་སོང་བར་ཉིན་གུང་
ཞལ་ལག་བཀྱག ཨ་ཅག་སྐྱིད་འཛོམས་ལགས་ཀྱིས་རྩིག་པར་
ཁ་ཕྱོགས་ནས་ཞལ་ལག་མ་མཆོད། བུ་མོས་ཨ་མ་ལགས་ལ་
“ཨ་མ་ལགས། ད་ཞལ་ལག་གྲང་འགྲོ་གི་འདུག་”ཅེས་བཤད་
དེ་དཀར་ཡོལ་ཕུལ་པས་ཨ་ཅག་སྐྱིད་འཛོམས་ལགས་ཀྱིས་
“ངོ་ཚ་རྒྱུ་མེད་པའི་བུ་མོ་ཁྱོད་ཀྱིས་ང་ལ་སྐེ་བྲེགས་ཏེ་ཆོལ་
མར་བྱུག་བྱུག་གཏོང་མི་དགོས” ཞེས་བཤད། དེར་ཡོད་་་་
མཁས་མཆོག་ལགས་ཁོང་གི་བྱེད་སྟངས་དེ་མཐོང་ནས་ཟས་
ཀྱི་བྲོ་བའང་མི་ཚོར་བའི་ངང་ནས་བུ་མོར་ལྟོ་སྣོད་བསྡུ་གསོག་
- 218 --



བརྒྱབ་བཅུག དབྱངས་ཅན་དཔལ་ཐབ་ཚང་དུ་སོང་སྟེ་ལྟོ་
སྣོད་འཁྲུ་རུ་ཕྱིན། ཡེ་ཤེས་རྗེས་སུ་ཡོང་སྟེ་ཐབ་ཚང་ནང་་་་
སླེབས་པ་དང་དབུགས་རིང་ནར་ནར་གཏོང་བཞིན་་་་་་་
“དབྱངས་ཅན་དཔལ་ལགས། ད་ང་འགྲོ་གི་ཡིན། རྗེས་སུ་
ཁྱེད་རྫོང་དུ་ངའི་སར་ཕེབས་མི་དགོས། ང་རང་ཚུར་ཡང་
ཡང་ལོག་ཡོང་གི་ཡིན་”ཞེས་བཤད་དེ་སྨིན་མ་བསྡུས། མགོ་
བསྒུར་ཏེ་བསྡད། དབྱངས་ཅན་དཔལ་གྱིས་འཛུམ་དམུལ་་
དམུལ་ངང༌“ཨ་མ་ལགས་ཀྱིས་སྐུ་རླུང་བསྟན་པར་ཁྱེད་ཀྱི་
ཐུགས་ལ་མ་བཞག་རོགས་གནང་། བྱམས་བརྩེ་ལྡན་པའི་པཱ་
ལགས་ཀྱིས་ང་རང་གཉིས་ལ་ཐུགས་ཁུར་འདི་ལྟ་བུ་གནང་གི་
ཡོད་པས་ཁྱེད་ཀྱིས་ཁོང་གི་ཞལ་ལ་གཟིགས་ཏེ་དགོངས་པ་
བཞེས་དགོས། ”ཞེས་ཤོད་བཞིན་ཁོང་གི་ལག་ནས་འཇུས།
ཡེ་ཤེས་ཀྱིས་དབྱངས་ཅན་དཔལ་གྱི་གདོང་ལ་ཞིབ་པར་་་༌་
བལྟས་ཏེ་“ཁྱེད་ཀྱིས་པཱ་ལགས་ལ་ཞབས་ཕྱི་ཡག་པོ་ཞུ་རོགས་
གནང་། ང་སང་གནངས་མ་འགྱངས་པར་ལོག་ཡོང་གི་ཡིན་”
ཞེས་བཤད་དེ་ཕྱིར་ཐོན། ལམ་བར་དུ་ཡེ་ཤེས་ཀྱི་སེམས་སུ་ཨ་
མ་རྒྱ་སྟག་ངར་མ་འདིའི་གདུག་རྩུབ་འོག་དགུང་ལོ་མཐོ་ལ་
ཐུགས་སེམས་བཟང་བའི་རྒན་ལགས་མཆོག་ལ་ཐུགས་ངལ་
ཚད་མེད་བཟོས་ཡོད་ཀྱི་རེད། དེ་དང་འདྲ་བའི་དབྱངས་ཅན་
དཔལ་ལའང་ལུས་སེམས་གཉིས་ལ་ངལ་བ་ཡོད་པ་ནི་ཟུར་
— 219 -



བལྟས་ལེབ་མཐོང་རང་རེད་སྙམ། དུས་འདི་ནས་ཡེ་ཤེས་ཀྱི་
སེམས་སུ་རྒན་མཁས་མཆོག་ལགས་དང་། དབྱངས་ཅན་་་་་
དཔལ་ གྱི་ཐོག་ལ་རང་ཤུགས་ཀྱིས་སེམས་ཁྲལ་ཞིག་སླེབས་
ནས་རྫོང་དུ་སེམས་མི་གནས་པར་བར་གསེང་ཡོད་ཚད་ཤང་
དུ་འགྲོ་མཁན་གྱི་མི་ཞིག་ཏུ་གྱུར་སྟབས་ལས་ཀའི་ཐོག་འཐུས་
ཤོར་ཡང་ཡང་བྱུང་བས་སྨན་ཁང་འགོ་ཁྲིད་ཀྱིས་ཀྱང་དེ་སྐོར་
ཡེ་ཤེས་ལ་སློབ་གསོ་བརྒྱབ་དགོས་བྱུང་། ། ་་།
སྟོན་ཐོག་མའི་རང་སྒང་ཟིན་ཆར་གྱི་རྒྱུན་ཅུང་ཟད་
ཆག་ནས་རྟ་བདུན་དབང་པོའི་འོད་ཟེར་རབ་ཏུ་འཕྲོས། སྔོ་
ལྗང་གི་ལྗོན་ཤིང་དང༌། རི་ཀླུང་ཐམས་ཅད་དབྱར་གྱི་ཆར་
པས་དག་པར་བྱས་ཏེ་རྡུལ་གྱི་དྲི་མ་དང་བྲལ། ལོ་ཏོག་རྣམས་
འབྲས་བུའི་ཁུར་གྱི་མགོ་བོ་དུད་ནས་ན་ཆུང་མཛེས་མ་བག་
མར་ཆས་ལ་ཉེ་བ་ལྟར་གྱུར། ས་སྟེང་དུ་ནེའུ་གསིང་རབ་ཏུ་
རྒྱས་ཤིང་ཚོས་མདངས་རྣམ་པར་བཀྲ་བའི་མེ་ཏོག་རྣམས་
དུས་ཅིག་ཏུ་བཞད། རིན་ཆེན་གླིང་ཤང་གི་སྐྱེ་བོ་རྒན་གཞོན་
ཀུན་ཀྱིས་འདི་ལོའི་ལོ་ཏོག་ཧ་ཅང་ལེགས་པོ་ཡོད་པའི་རྣམ་
པར་བལྟས་ཏེ་དགའ་བ་ཁོག་ཏུ་མི་གཤོངས་ངོ་ནས་འཛུམ་
མདངས་སྟོན། སྤྲོ་བས་ལུས་པོ་མ་བཞག་ཞབས་བྲོའི་འདུ་་་
འཛིས་ཁེངས་བཞིན་དུ་ལོ་གཅིག་དུས་གཅིག་གི་འོང་སྐོར་
དགའ་གཏོང་བྱས། དེ་ཉིན་ཡེ་ཤེས་ལགས་དང་། མཁས་་་་་
- 220 -



མཆོག་ལགས། དབྱངས་ཅན་དཔལ་བཅས་ཀྱིས་བུ་མོ་ཆུང་
ཆུང་ཁྲིད་ནས་རྟ་རྒྱུགས་འགྲན་བསྡུར་གྱི་ལྟད་མོར་བསྐྱོད།
དེར་མགོ་ལ་སོག་ཞྭ་དང་ལུས་ལ་གོས་ཆེན་སེར་པོའི་ཕྱུ་པ་
གྱོན་ཞིང་མདའ་གཞུ་བཏགས་པའི་རྟ་པ་རྣམས་སྒ་ཆས་་་་
ལེགས་པར་སྤྲས་པའི་རང་རང་གི་རྟ་ཕོ་བཟུང་སྟེ་རྒྱུགས་ཆོག་
ཆོག་བྱས་ནས་བསྡད་འདུག ས་ཤུར་གྱི་གཞོག་གཉིས་སུ་
སྣམ་བུ་ཤས་མ་དང་སྤུ་ཕྲུག་གི་གོས་གསར་གྱོན་པའི་སྐྱེ་བོ་ཕོ་
མོ་མང་པོ་རྟ་རྒྱུགས་བྱ་རྒྱུར་བསྒུག་སྟེ་བསྡད། ཁོང་གསུམ་
ཡང་གཞན་དང་འདྲ་བར་དེར་གཟིགས་ཤིང་བཞུགས་པས་
འགྲམ་དེ་ནས་“སྐུ་ཞབས་ཨེམ་རྗེ་ལགས་ལྷན་རྒྱུས་གཟིགས་
མོར་ཕེབས་པས་”ཞེས་པའི་སྐད་སྒྲ་ཞིག་གྲགས། ཁོང་གསུམ་
དེ་ཕྱོགས་སུ་གཟིགས་པས་དེ་ནི་བགྲེས་སོང་དགྲ་འདུལ་་་་་
ལགས་རེད་འདུག ཁོང་གིས་མགོ་ལ་ཕྱིང་ཞྭ་སྤུས་ལེགས་ཤིག་
དང༌། ལུས་སུ་སྣམ་བུ་ཤས་མའི་ཕྱུ་པ་གསར་རྐྱང་ཞིག རྐང་
པར་འགོ་སྣམ་གྱིས་ཡུ་ཆས་བྱས་པའི་ཟོན་པ་མཐིལ་གཉིས་མ་
ཞིག་བཅས་གྱོན་འདུག ཟོན་པའི་སྟེང་སྟོང་སྐུད་ཀྱི་ལྷམ་སྒྲོག་
བཅིངས་པ་དེའི་འཛར་ལོ་ཕྱིར་མངོན་པ་དང་། རྣ་བར་་་་་
གསེར་གྱི་རྣ་ལོང་བོད་གཡུ་གྲུ་དམར་འབུར་དུ་ཐོན་པ་ཞིག་
སྤྲས་པ་བཅས་བཏགས་འདུག་ཁོང་གིས་མཁས་མཆོག་ལགས་
སོགས་རང་གི་ཁྱིམ་མི་ཡོད་སར་གདན་དྲངས་ཏེ་གུས་གུས་
- 221 -



ཞུམ་ཞུམ་གྱིས་གསོལ་ཇ་ཞུས། ནང་མི་ཚོས་བྲེལ་བྲེལ་ཚུབ་
ཚུབ་ཀྱིས་མར་ཟན་དང་། སྣུམ་བཅོས་བག་ལེབ། ལུག་ཤ་་་
བཙོས་མ་བཅས་ཀྱི་སློ་མ་རྣམས་ཁ་ཕྱེ་བ་དང་། ད་དུང་ཞོག་
ཁོག་དང་ལ་ཕུག་སོགས་ཀྱི་ཞལ་ལག་བྱུར་བུར་གཏམས་པའི་
ཀུ་རྩི་རྣམས་བཀྲམས་ཏེ་“མཆོད་དང་། བཞེས་དང་། ”ཞེས་
བཤད་པ་དང༌། ཁོང་གི་བུས་གཞོགས་ཀྱི་ཉི་གདུགས་འོག་་
ནས་གཡུ་རྩི་ཅན་གྱི་ཀྲང་བན་ཞིག་བཏོན་ཏེ། དཀར་ཡོལ་
ཞིག་གི་ཁར་མར་གྱི་ཡས་བཟེད་བརྒྱབ་རྗེས་སིར་སྒྲ་དང་་་་
བཅས་ཆང་གང་བླུགས་ནས་ཡེ་ཤེས་ལགས་སུ་ “སྐུ་ཞབས་
ཨེམ་རྗེ་ལགས། གསུམ་སྒྲོན་མཉེས་དག་ཡིན་ད” ཞེས་་་་་་་
བཏེགས་པས་ཡེ་ཤེས་ལགས་ཀྱིས་“ངས་ཆང་རྩ་བ་ནས་་་་་
འཐུང་གི་མེད་”ཅེས་བཤད། སླར་ཡང་ཁོང་གིས་དབྱངས་
ཅན་དཔལ་ལ་ཆང་བཀྱག་པའི་སྐབས་སུ་རྟ་རྒྱུགས་འགོ་་་
ཚུགས། མཁས་མཆོག་ལགས་ཀྱིས། “ད་ང་ཚོ་ལྟད་མོར་འགྲོ་
གི་ཡིན་”ཞེས་གསུངས་ནས་རྟ་རྒྱུགས་སར་ཕེབས། དེར་ན་སོ་
དར་ལ་སོན་པ་དང་རྒན་རྒོན་ཚོས་མཁས་མཆོག་ལགས་སུ་
འཚམས་འདྲི་དང་གུས་ཞབས་ཞུ་མཁན་མང་བ་དང༌། ན་་
ཆུང་བུ་མོ་ཚོས་ཡེ་ཤེས་ལགས་སུ་ཅེ་རེར་བལྟས། སྟག་ཤར་
གཞོན་པ་ཚོས་དབྱངས་ཅན་དཔལ་གྱི་མཛེས་སྡུག་ལག་་་་་
གཡེངས་མེད་ཀྱིས་ལྟ་བ་བཅས་མདོར་ན་ཁོང་ཚོའི་ཕྱོགས་
- 222 -



འདི་སྐབས་ཤིག་རིང་མི་ཚང་མའི་ཡིད་སྨོན་གྱི་མིག་མདའ་
འཕེན་ཡུལ་དུ་གྱུར་རོ།།
འཇམ་དཔལ་ཡང་དེ་ཉིན་རྟ་རྒྱུགས་སར་སླེབས་ཡོད་
པས་ཁོས་ཁོང་གསུམ་པོ་མཐོང་སྟེ་དོ་སྣང་ཆེན་པོས་བལྟས་
པས། དབྱངས་ཅན་དཔལ་གྱི་བབས་ཆགས་པའི་ཟབ་མཆོར་
སྤྲས་ནས་འཛུམ་མདངས་འཕྱུར་བཞིན་པར་རྟ་རྒྱུགས་ཕྱོགས་
སུ་མཛུབ་མོ་བཙུག་སྟེ་ཡེ་ཤེས་ལ་སྐད་ཆ་བཤད་པ་དེ་ནི་ཉི་
མའི་གཉེན་གྱིས་ཉི་མའི་ཕྱོགས་སུ་ཁ་གཏད་པ་དང་ཀུན་ནས་
མཚུངས། མཁས་མཆོག་ལགས་ཀྱིས་རྣ་བ་ཁོང་གི་ཕྱོགས་སུ་
གཏད་ནས་དབྱངས་ཅན་དཔལ་གྱི་གཏམ་བཤད་ཉན། བུ་མོ་
ཆུང་ཆུང་གིས་ལག་ཏུ་བྱི་རིལ་ཞིག་བཟུང་སྟེ་ཡེ་ཤེས་ལ་འཐམ་
ནས་“པཱ་ལགས། ཁྱེད་རང་བྱི་རིལ་མཆོད་དང༌”ཞེས་བཤད་
པ་བཅས་ཀྱི་གནས་ཚུལ་ཁོས་མཐོང་སྐབས་སེམས་སུ་ཁོང་ཁྲོ་
དང་། ཞེ་སྡང་། ང་རྒྱལ་བཅས་མཉམ་དུ་སྐྱེས་ཏེ་མིག་རབ་
རིབ་ཏུ་གྱུར། ལུས་པོ་ཡོངས་རྫོགས་འདར་ནས་ག་ལེར་དེ་
ནས་ཁ་བྲལ། འཇམ་དཔལ་ཁྱིམ་དུ་སླེབས་ཏེ་ ཐ་མག་རྐང་
གཅིག་ལ་མེ་སྤར་ནས་འཐེན་པའི་བར་ལ་ད་ལྟ་བྱུང་བའི་་
གནས་ཚུལ་རྣམས་མིག་གི་མདུན་དུ་སྐྱར་དུ་འཆར་བ་དེས་
ཐོག་མ་ནས་ཡོད་པའི་སེམས་ཀྱི་རྨ་ཁ་དེར་ཚྭ་ཆུ་བྱུགས་པ་ལྟ་
བུར་གྱུར་ཏེ་དབུགས་རིང་ཡང་ཡང་བཏང་། ཨ་ཅག་དབྱངས་
- 223 ཡ



ཅན་ལགས་ཀྱིས་ཁོའི་བྱེད་སྟངས་དེ་མཐོང་ནས་དོགས་་་་་
འཆར་བྱུང་སྟེ་“བུ། ན་གི་མི་འདུག་གམ་” ཞེས་དྲིས། ཁོས་
ལག་གི་ཐ་མག་འཐེན་འཕྲོ་དེ་ས་རུ་གཡུགས་ནས་དཀར་སྒམ་
ནང་ནས་ཨ་རག་ཤེལ་དམ་གཅིག་བླངས་ཏེ་ཆུ་འཐུང་བ་ལྟར་
བཏུང་རྗེས་ཁ་ཆུ་འཛར་འཛར་ངང་ཚིག་གསལ་ལ་མི་གསལ་
གྱིས་ “དབྱངས་ཅན་...... དཔལ། དབྱངས་....” ཞེས་་
ཤོད་བཞིན་ཁྱར་ཁྱོར་གྱིས་ཡར་ལངས་ཏེ་ཡང་སྐྱར་ཨ་རག་
ཤེལ་དམ་གཅིག་ལེན་ནས་ཕྱེད་ཙམ་བར་བཏུང་རྗེས་གོ་མེད་
ཚོར་མེད་དུ་གྱུར། དེ་ནུབ་ཕ་མ་གཉིས་དང་། གཅེན་པོ་བཅས་
རུབ་ནས་འཇམ་དཔལ་མར་བསྙལ། སྐྱ་རེངས་འཆར་སྐབས་
ཁོ་ར་བཟི་ཡོངས་སུ་དྭངས་ཏེ་ཡང་སྐྱར་སེམས་སུ་དབྱངས་
ཅན་དཔལ་དང་རང་ཉིད་ཆང་ས་བརྒྱབ་པ་ནས་མཐར་ཁག་
ཁག་མ་བྱས་བར་དབྱངས་ཅན་དཔལ་གྱིས་རང་ལ་སྟོན་པའི་
རྣམ་འགྱུར་རྣམས་བློ་ལ་འཁོར། ཁོའི་བསམ་བློར་དབྱངས་
ཅན་དཔལ་གྱི་བྱེད་སྟངས་ལ་བལྟས་ན། མོ་དང་ཡེ་ཤེས་་་་
གཉིས་སྔ་ས་ནས་ལྐོག་འབྲེལ་ཡོད་སྟབས་དབྱངས་ཅན་་་་་་
དཔལ་གྱིས་དངོས་ཤུགས་བརྒྱུད་གསུམ་ནས་རང་ཉིད་ཕྱིར་
འབུད་བྱས་པ་རང་རེད། གང་ལྟར་མ་བཟོ་རྒྱུ་བཟོ་བཟོ་་་་
མཁན་ཡེ་ཤེས་ཁོ་རང་རེད་འདུག་པས་ཁོ་དང་ང་འཇིག་རྟེན་
འདིའི་སྟེང་མཉམ་དུ་གནས་ཐབས་མི་འདུག དེས་ན་ངས་ཁོ་
- 224 -



ས་སྟེང་འདིར་མི་བཞག་ཐག་ཆོད་ཡིན་སྙམ་སྟེ་དེའི་སྐོར་ལ་
བསམ་བློ་དྲུག་གསུམ་བཅོ་བརྒྱད་བཏང་རུང་ཐབས་ལེགས་
པོ་ཞིག་མ་རྙེད་པའི་ངང་དུས་འདས་ཏེ་ཉི་མ་ཤར། ཨ་ཅག་
དབྱངས་ཅན་ལགས་ཀྱིས་འཇམ་དཔལ་གྱི་སྔས་འགྲམ་དུ་་་
རྩམ་པ་དཀར་ཡོལ་གང་དང་། ཐུར་མ། ཇ་དཀར་ཡོལ་གང་
བཅས་བསྐྱལ་ཏེ་ “བུ། ཇ་འཐུང་། ” ཞེས་བཤད་ནས་ཁོའི་
གདོང་ལ་ལྟ་བཞིན། “བུ་ཁྱོད་ཀྱི་ གདོང་ པ་ སྐྱངས་འདུག
མདང་ནུབ་ གཉིད་ཡག་པོ་ཁུག་མ་བྱུང་ངམ་” ཞེས་ དྲིས།
འཇམ་དཔལ་གྱིས་སྟོད་ལངས་ཤིག་བྱས་ཏེ། ཐ་མག་རྐང་་་
གཅིག་ལ་མེ་སྤར་ནས་འཐེན་བཞིན་ཆ་སྒམ་སྟེང་བལྟས་ཏེ་
“ཨ་རག་ཤེལ་དམ་དེ་ག་པར་བཞག་ཡོད་”ཅེས་བཤད་ནས་
ཨ་མའི་གདོང་ལ་མིག་ཧུར་རེར་བལྟས། ཨ་ཅག་དབྱངས་ཅན་
ལགས་ཀྱིས་“བུ། སྔོན་ལ་རྩམ་འགམ་ཞིག་རྒྱོབས་དང་”ཞེས་
བཤད་པས་ཁོས་ངོ་ནག་བསྡུས་ནས་“ཨ་མ་རང་སྐད་ཆ་མང་
པོ་མ་ཤོད། ཨ་རག་ཁྱེར་ཤོག་” ཅེས་བཤད་སྟབས་ཨ་ཅག་
དབྱངས་ཅན་ལགས་བྱ་ཐབས་མེད་པར་ག་ལེར་ཨ་རག་ཤེལ་
དམ་གཅིག་ཁོ་ལ་སྤྲད་པས་ཁོས་ཁ་ཕྱེས་ནས་ཕྱེད་ཙམ་བར་
འཐུང་སྟེ་སླར་ཡང་མགོ་བསྟུམ་བརྒྱབ་ནས་ཉལ། ཨ་ ཅག་་་
དབྱངས་ཅན་ལགས་ནི་ཁོའི་བྱེད་སྟངས་ལ་བློ་མི་བདེ་བར་པཱ་
ཤེས་རབ་ལགས་དང་གྲོས་ཤིག་བྱ་དགོས་སྙམ་སྟེ་ཁོང་གི་སར་
225 ཡཁ



བསྐྱོད། དེར་གཏམ་གྱི་འགོ་གླེང་མ་ཐག་པཱ་ལགས་ཀྱིས་ངར་
བཞིན་དུ། “སྐབས་དེར་ཁྱོད་ལ་ཁོ་འགྲོ་སར་བཏང་ན་དགའ་
གི་རེད། ཅེས་ཤོད་སྐབས་ཁྱོད་ཀྱིས་སྤྲང་ཕྲུག་ཁོའི་ཁ་ལ་ཉན་
ནས་ང་ལ་བཤད་པའི་སྐད་ཆ་དེ་ཚོ་ད་ལྟ་བརྗེད་འདུག་གམ་”
ཞེས་བཤད་དེ་ཕྱིར་ཐོན། འཇམ་དཔལ་ནི་དུས་འདི་ནས་་་་
བཟུང་གྲི་ཞིག་ལུས་ལ་ཐོགས་ཏེ་བསམ་པ་དོན་ཐོག་ཏུ་འཁྱོལ་
རྒྱུའི་གོ་སྐབས་ཤིག་བསྒུག་སྟེ་གནས་སོ།
དགུ།
ཡེ་ཤེས་དེ་ཉིན་ཉིན་གུང་མཚམས་རྫོང་ལ་ཕྱིར་ལོག
ཁོང་ལོག་ཁར་དབྱངས་ཅན་དཔལ་གྱི་སེམས་སུ་ རྒྱུ་མཚན་
གང་ཡིན་མི་ཤེས་པར་གློ་བུར་དུ་སྐྱོ་སྣང་ཞིག་སླེབས་ཏེ་མིག་
གཉིས་མཆི་མས་ཁེངས། ལག་གཉིས་ཀྱིས་ཁོང་གི་སྟོད་གོས་ཀྱི་
ཐུབ་ཆ་བརྒྱབ་པའི་ཚུལ་གྱིས། “ཡེ་ཤེས་ལགས། ཁྱེད་་་་་་་
མགྱོགས་པོ་ལོག་ཕེབས་ཨཱ་”ཞེས་ངུ་སྐད་ཀྱིས་སྨྲས་པ་དང་བུ་
མོ་ཆུང་ཆུང་གིས་ངུ་བཞིན་དུ། “པཱ་ལགས། ཁྱེད་རྫོང་ལ་མ་
ཕེབས་ཨཱ”ཞེས་བརྗོད། ཡེ་ཤེས་ཀྱང་སེམས་འཁྲེང་བཞིན་དུ་
ག་ལེར་ཁྱིམ་ནས་ཐོན།
རིན་ཆེན་གླིང་གྲོང་ཚོས་གཙོ་བྱས་པའི་ཉེ་འཁོར་གྲོང་
- 226 -
པ



ཚོ་ཁག་ལ་དལ་གྱིས་ཁྱབ་པའི་རླུང་བུ་ལྟ་བུའི་གཏམ་ཞིག་་
གྲགས་པ་སྟེ། “དེ་ལྟ་བུའི་མཚར་སྡུག་ཡིད་དུ་འོང་བའི་་་་
མཛེས་མ་དེར་ཕྲ་རྒྱས་བཟང་ཞིང་ཡོན་ཏན་ལྡན་པའི་མག་པ་ .
འདི་འདྲ་ཞིག་བྱུང་འདུག ཨ་ཙི། དངོས་གནས་མི་ཚང་ཡག་
པར་ཐམས་ཅད་ཡར་འགྲོ་རེད། ”ཅེས་དང་། ཡང་གྲོང་ཚོའི་
མི་ལ་ལས། “ ཕར་བལྟས་ན་འདྲ་ཆགས་པོ་འདུག་རུང་། ནང་
དོན་དེ་འདྲ་རང་ཨེ་ཡིན། ཁ་སྔོན་ཁོ་ཚོའི་ནང་གི་ཨ་མས་པ་ཕ་
དང་། བུ་མོ། མག་པ་བཅས་ཀྱིས་རུབ་སྟེ་ང་རྡུང་བྱུང་། ཞེས་
སྐད་ཀྱིས་ངུ་བཞིན་ཤང་ཨུ་ཡོན་ལྷན་ཁང་དུ་ཕྱིན་སོང་། ”
ཞེས་བཤད། ཡང་ལ་ལས། “སྐུ་ཞབས་ཨེམ་རྗེ་ལགས་མི་་་
གསེར་དང་འདྲ་བ་དེ་འདྲ་གཅིག་ལ་སྐྱེ་དམན་དམར་ཤེད་ཚ་
ལ་ རྒྱུ་རྔམ་ ཆེ་ བ་ དེ་ འདྲ་ ཞིག་ བསྐོས་ འདུག་” ཅེས་ དང་།
“དབྱངས་ཅན་དཔལ་གྱི་བཟའ་ཟླ་སྔོན་མ་རླངས་འཁོར་ཁ་
ལོ་བ་འཇམ་དཔལ་ཟེར་བའི་མི་འདི་སྨད་བྱས་གོང་ཕུད་ཀྱི་མི་
གཅིག་རེད། ཁོས་ཨེམ་རྗེ་ཡེ་ཤེས་ལ་འཁོན་འཛིན་ཆེན་པོ་
བྱས་ནས་ཡེ་ཤེས་གསོད་ཀྱི་ཡིན་ཞེས་ཤོད་ཀྱི་ཡོད་པ་འདྲ།
ཨོའོ། མི་ངན་འདིས་བྱ་ངན་འདི་འདྲ་མ་བྱས་ཟེར་ཚོད་ཡོག་
མ་རེད་དཱ།” “ཧི། རྣ་བར་མི་འགྲོ་བའི་སྐད་ཆ། འོ་ན་ལུང་
པར་ཁྲིམས་མེད་པ་མ་རེད་དམ། ”ཞེས་དབྱངས་ཅན་དཔལ་
གྱི་ཁྱིམ་ཚང་གྲོས་གཞི་བྱས་ཏེ་གྲོང་ཚོའི་ནང་བགྲོ་གླེང་འཁྲུག་
227 –



པོ་བྱེད་ཀྱི་ཡོད་པ་རེད། ཏན་ཏན་དེ་འདྲ་རེད། གཞན་ལས་ངོ་
དྲག་ཙམ་ཡིན་པའི་མིའམ་ཁྱིམ་ཚང་སུ་ཡིན་རུང་དེ་ཚང་མའི་
གཏམ་གྱི་མདའ་མོ་འཕེན་སའི་འབེན་དུ་འགྱུར་རྒྱུ་ཡིན་པ་དེ་
ཆོས་ཉིད་ལྟ་བུར་གྱུར་ཡོད། འབེན་དུ་གྱུར་པའི་ཁྱིམ་ཚང་
འདིར་ནམ་ཞིག་ཁ་ཆག་སྣ་རལ་ཞིག་ཡོང་དུས་དེ་ཡང་ཀུན་གྱི་
སྙིང་རྗེའི་ཡུལ་དུ་གྱུར་ནས་ཤ་ཚའི་གཏམ་གྱི་ཕྱག་རིང་་་་་་
བརྐྱངས་ནས་སྡུག་བསྔལ་ལས་སྐྱོབ་གང་ཐུབ་བྱེད་ཀྱི་འདུག
ཀྱེ་མ། ཡིད་རྟོན་མི་རུང་བའི་འཁོར་བ་ཞེས་པ་དེ་འདི་ལྟ་བུ་
ཞིག་ལ་གོ་བ་ལེན་ན་ཚད་མ་ཨེ་ཡིན། འཇིག་རྟེན་མྱོང་ཆ་ཆེ་
བའི་རྒད་པོ་ཁྱེད་ཀྱིས་ཅིག་གསུངས་དང་། །
ཡེ་ཤེས་རྫོང་སྨན་ཁང་དུ་འབྱོར་རྗེས་ལུས་པོ་ལས་ཀའི་
ཐོག་སླེབས་ཡོད་ཀྱང་སེམས་པ་རྣལ་དུ་མ་ཕབ་པར་དངངས་
སྐྲག་དང་འཚབ་འཚུབ་ཁོ་ནའི་ཁྲོད་དུ་བློ་ཤིན་ཏུ་མི་བདེ་བ་
བྱུང་། དེ་འདྲ་ཡིན་ནའང་ཉེ་ཆར་སྨན་ཁང་དུ་ནད་པ་མང་
བའི་རྐྱེན་གྱིས་དགོངས་པ་ཞུ་མི་ནུས་པར་ཨུ་ཚུགས་བྱས་ནས་
ལས་ཀར་ཉིན་གཉིས་ཕྱིན། ཉིན་གཉིས་པའི་ཕྱི་དྲོ་རྒྱུ་རྐྱེན་
གང་ཡང་མེད་པར་གློ་བུར་དུ་སེམས་པ་རབ་ཏུ་འཁྲུག་སྟེ་ཐ་
ན་སྨན་ཤོག་སྟེང་དུ་སྨན་གྱི་མིང་ཡང་འབྲི་དཀའ་བར་གྱུར།
ཡེ་ཤེས་ཀྱིས་ལས་ཐག་བཅད་པ་དང་རྒན་རྡོ་རྗེ་ལགས་ཀྱི་དྲུང་
དུ་བསྐྱོད་དེ་གནས་ཚུལ་དེ་ཚོ་བཤད་པས་རྒན་རྡོ་རྗེ་ལེགས་
- 228 -



ཀྱིས་“ལམ་སེང་ནང་ལ་ལོག་ན་དགའ་ཡི་རེད། དོ་དགོང་ཕྱི་
པོ་རེད་འདུག་པས་ངས་སྨན་ཁང་ལ་མོ་ཊ་ཞིག་གཏོང་རོགས་
ཞུས་ཆོག་”ཅེས་གསུངས་པར་ཡེ་ཤེས་ཀྱིས་“མོ་ཊ་མི་དགོས།
ང་ལམ་སེང་ལོག་འགྲོ་གི་ཡིན། རྒན་ལགས་ཁྱེད་ཀྱིས་སྨན་
ཁང་དབུ་ཁྲིད་ལ་ང་ཉིན་ཤེས་དགོངས་པ་ཞུ་རོགས་གནང་"
ཞེས་བཤད་དེ་རྐང་འཁོར་བཞོན་ཏེ་སྨན་ཁང་ནས་ཐོན། ཡེ་
ཤེས་སྨན་ཁང་སྒོ་ནས་ཐོན་དུས་ཉི་མ་ནུབ་རིའི་རྩེ་མོར་བཞུད་
དེ་དགོང་དྲོའི་ཉི་འོད་སེར་ལྷག་ལྷག་ཅིག་སེ་གཞིར་འཕྲོས་
ནས་འདུག ཡེ་ཤེས་རྐང་འཁོར་བཞོན་ཏེ་སྐར་མ་བཞི་བཅུ་
ཙམ་འགྲོ་དུས་སྐྱི་གཡའ་འཕྲང་ཞེས་པའི་ལམ་འཕྲང་དོག་པོ་
དེར་འབྱོར་ཏེ་ས་གཞི་མུན་པས་རིམ་བཞིན་བསྒྲིབས་པའི་
སྐབས་ཡིན་ཞིང་། མདུན་གྱི་སྐྱ་ལམ་དོག་མོ་མིག་གིས་ཟིན་
ཐུབ་ཙམ་ལས་འདོམ་པ་དྲུག་བདུན་མདུན་གྱི་མི་དང་སེམས་
ཅན་གང་ཡིན་ངོ་མི་ཆོད་པར་གྱུར། གཞུང་ལམ་སྟེང་ནས་ཁ་
གནམ་ལ་ཕྱོགས་ཏེ་ལྟ་དུསོ་གཡས་ཀྱི་བྲག་རི་ནམ་མཁར་ཀེར་
ནས་གནས་པ་དེ་དག་ནམ་མཁའི་ཀ་བ་ལྟ་བུ་ཀྲོང་ངེར་ལངས་
ནས་རྩེ་མོ་སྤྲིན་གྱི་གསེབ་ཏུ་ཟུག་མེད་དམ་སྙམ་པ་སྣང་། མིག་
མར་ཕབ་སྟེ་གཞུང་ལམ་གཡོན་གྱི་དྲག་ཏུ་རྒྱུགས་པའི་གཙང་
པོར་ལྟ་དུས་དེ་ནི་རབ་ཏུ་ཁྲོས་པའི་སེང་གེ་ཞིག་རལ་པ་་་
གསིག་སྟེ་མདུན་དུ་མཆོངས་པ་འདྲ། གཞུང་ལམ་སྟེང་གཙང་
- 229 -



ཆུ་རྒྱུགས་པའི་འུར་སྒྲ་མ་གཏོགས་གཞན་སྒྲ་ཅི་ཡང་ཐོས་རྒྱུ་
མེད་པས་ཡེ་ཤེས་ཀྱི་སེམས་སུ་རང་བཞིན་གྱིས་ཞེད་སྣང་ཕྲན་
བུ་བྱུང་། དེ་ལྟར་མདུན་དུ་བསྐྱོད་བཞིན་པའི་སྐབས་གློ་བུར་
དུ་འཕྲང་འགོ་ནས་རླངས་འཁོར་གྱི་གློག་བཞུའི་འོད་ཅིག་
འཚེར་བ་མཐོང་སྟེ་དེས་ཡེ་ཤེས་བསམ་བློའི་ནང་གི་འཇིགས་
སྣང་རེ་ཞིག་ཡལ་བར་གྱུར། རླངས་འཁོར་དང་རྐང་འཁོར་
གཉིས་ཇི་ཙམ་བསྐྱོད་པ་དེ་ཙམ་ཐག་ཇེ་ཉེར་སོང་སྟེ་མཐར་
འཕྲང་ལམ་དོག་པོའི་ནང་དུ་འཕྲད་དུས་རླངས་འཁོར་གྱི་
འཁོར་ལོ་མདུན་མས་རྐང་འཁོར་བཞོན་པའི་ཡེ་ཤེས་་་་་་་་
བརྡུངས་ཏེ་རྐང་འཁོར་དང་མི་གཉིས་བྲག་ཏུ་བརྡབས་ནས་
དེ་མར་ཁྲག་གི་མཚོ་མོ་འཁྱིལ། རླངས་འཁོར་གཏོང་མཁན་
གྱིས་དེར་ཁ་བཀག་ཙམ་ཡང་མ་བྱས་པར་མུན་པའི་ཁྲོད་དུ་
ཤར་རེར་མདུན་དུ་བསྐྱོད་དོ། །
སྔ་དྲོ་ནམ་མ་ལངས་གོང་དུ་རྫོང་སྤྱི་བདེ་ལས་ཁུངས་སུ་
ཁ་པར་འབྱོར། ཁ་པར་ནང་མདངས་ནུབ་སྐྱི་གཡའ་འཕྲང་གི་
གཞུང་ལམ་ཐོག་རླངས་འཁོར་ཞིག་གིས་མི་བརྫིས་ཏེ་བསད་
པའི་གནས་ཚུལ་སྙན་སེང་ཞུས། རྫོང་སྤྱི་བདེ་ཅུས་ཀྱིས་ལམ་
སེང་མི་ཁྲིད་དེ་སྐྱི་གཡའ་འཕྲང་གི་ཕྱོགས་སུ་རྡོག་ཐོན་བྱས།
ཁོ་ཚོས་གཞུང་ལམ་ཐོག་ཆུ་ཚོད་འགའ་ཤས་བརྟག་དཔྱད་
བྱས་པ་བརྒྱུད་གནས་ཚུལ་ཧ་ལམ་ཤེས་རྟོགས་བྱུང་སྟེ་མི་
- 230 -



བརྫིས་མཁན་རླངས་འཁོར་ནི་བཅིངས་འགྲོལ་རྟགས་ཅན་
ཡིན་པ་དང༌། འཁོར་ལོ་མདུན་གྱི་ལྕགས་ཧྲེང་དང་རྐང་་་་་
འཁོར་བཞོན་མཁན་གཉིས་ཐུག་དུས་རླངས་འཁོར་གྱི་ཨང་
གྲངས་བཀོད་པའི་ལྕགས་ལེབ་འདི་ས་རུ་ལྷུང་ཡོད་པ་ནས་
རླངས་འཁོར་འདི་སུའི་ཡིན་ལམ་སེང་རྩད་གཅོད་ཐུབ་རྒྱུ་
ཡིན་པ་དང༌། རླངས་འཁོར་གྱིས་བརྫིས་པའི་མི་དེ་རྫོང་སྨན་
ཁང་གི་ཨེམ་རྗེ་ཡེ་ཤེས་ཡིན་པ་གསལ་པོ་རྟོགས་པ་རེད། རྫོང་
སྤྱི་བདེ་ཅུས་ཀྱི་དབུ་ཁྲིད་ཀྱིས་གཅིག་ནས་འདས་པོའི་ལས་
ཁུངས་དང་ནང་མིར་འཕྲལ་དུ་བརྡ་བསྐྱལ་དགོས་པ་དང་།
གཉིས་ནས་མགྱོགས་ནས་མྱུར་དུ་མི་རྫི་མཁན་རླངས་འཁོར་
ཁ་ལོ་བ་སུ་ཡིན་རྩད་གཅོད་བྱས་ཏེ་འཛིན་བཟུང་བྱེད་དགོས་
པའི་བཀའ་བཏང་། །
ཤིན་ ཏུ་བཀྲ་མི་ཤིས་པའི་གཏམ་ངན་འདི་དབྱངས་
ཅན་དཔལ་གྱི་རྣ་བར་ཐོས་དུས་ཁོ་མོའི་སྙིང་ལ་གྲི་བཙུགས་པ་
ལྟར་གྱི་ཚོར་སྣང་ཞིག་བྱུང་སྟེ་དབུགས་རྔུབ་གཏོང་ཁག་པ་
དང་། བཞིན་མདོག་ཐལ་སྐྱར་གྱུར། མཆུ་ཏོ་རིམ་བཞིན་སྨུག་
པོར་འགྱུར་ཏེ་མིག་གཉིས་བཙུམས་པ་དང་དེ་མར་ས་སྟེང་དུ་
འགྱེལ། མཁས་མཆོག་ལགས་སྤྱན་ཆེན་པོར་གདངས་ནས་་
གཟིགས་བཞུགས་པ་ལས་ཞལ་ནས་བཀའ་མོལ་ཚིག་གཅིག་
ཀྱང་མི་ཐོན། གང་ཙམ་སོང་ནས་སྤྱན་ཆབ་ཀྱི་རྡོག་པོ་གཅིག་
— 231



མཇུག་གཉིས་མཐུད་ཀྱིས་ས་རུ་ལྷུང་། ཞལ་ནས་“ཨ་ཙི། དེ་
འདྲ་དཔེ་སྲིད་ཀྱི་མ་རེད། ཡེ་ཤེས་ ”ཞེས་འབོད་དེ་བཤུམ།
བུ་མོ་ཆུང་ཆུང་དེས་ཨ་མར་འཐོམས་ནས་ “ ཨ་མ། ཨ་མ།
...…..”ཞེས་ངུ་འབོད་བྱས། ཨ་ཅག་སྐྱིད་འཛོམས་ལགས་ནི་
རྡོ་ལེབ་ཚ་པོའི་སྟེང་གི་གྲོག་མ་ལྟར་ཁོང་པའི་ནང་ཕར་རྒྱུགས་
ཚུར་རྒྱུགས་བྱས། གང་ཙམ་ནས་ཁྱིམ་མཚེས་ཅོག་ཚེ་རིང་་་་
ལགས་འབོད་རྒྱུ་ཧོབ་སྟེ་དྲན་ནས་སྒོ་ཕྱིར་རྒྱུགས་ཕྱིན། ཅོག་
ཚེ་རིང་ལགས་ཡར་ཡོང་སྟེ་ཁང་པའི་ནང་ཡ་ང་བའི་ཚུལ་དེ་
མཐོང་ནས་ལམ་སེང་མར་འཁྱེར་ནས་བུ་མོར་རླུང་གསང་
བཀག མཁས་མཆོག་ལགས་སྦུག་ཏུ་གདན་དྲངས་ནས་ལུས་
ལ་ཟླ་གམ་བསྒྲོན་ཏེ་གདན་སྟེང་དུ་བཞག མེ་ཕོར་ནང་རླུང་
བདུག་ཕྲན་བུ་བཏབ། ཨ་ཅག་སྐྱིད་འཛོམས་ལགས་་་་་་་
“ མགྱོགས་པོ་སྨན་ཁང་དུ་མི་བཏང་སྟེ་སྨན་པ་གདན་འདྲེན་
ཞུ་དགོས་”ཞེས་མངགས་ཆ་བྱས། བུ་མོ་དབྱངས་ཅན་དཔལ་
ནི་ད་དུང་དྲན་པ་མི་གསོས་པར་བསྡད་ཡོད་པ་དང་། རྒན་
མཁས་མཆོག་ལགས་མིག་གཉིས་ནས་མཆི་མ་གཏོང་བ་ལས་
ཞལ་ནས་བཀའ་མོལ་གང་ཡང་གནང་མི་ཐུབ་པར་ལུས། །
དེ་ནས་ཆུ་ཚོད་གཅིག་ཙམ་སོང་དུས་ཤང་ཀྲང་ལགས་
དང་གྲོང་པ་ཁྱིམ་མཚེས་ཁག་ཅིག་འདིར་འབྱོར་ཏེ་ཁོ་ཚོ་ལ་
ལས་རྒན་མཁས་མཆོག་ལགས་ལ་སེམས་གསོ་གཏོང་བ་དང་།
- 232 -



ལ་ལས་དབྱངས་ཅན་དཔལ་ལ་རླུང་གསང་བཀག རྐང་ལག་
གྲང་མོར་གྱུར་བ་དེ་འཕུར་མཉེད་བཏང་སྟེ་མཐར་དྲན་པ་
གསོས་ཙམ་བྱུང་། སྐབས་དེར་རྫོང་སྤྱི་བདེ་ལས་ཁུངས་ཀྱི་མི་
ཡོང་སྟེ་ཤང་ཀྲང་ལགས་ཤང་ལ་མགྱོགས་པོ་ཕེབས་དགོས་
པའི་ལན་འབྱོར། ཤང་ཀྲང་ལགས་ཕེབས་ཁར་ཅོག་ཚེ་རིང་ལ་
མངགས་ཆ་ཕྲན་བུ་བྱས་ཏེ་བྲེལ་འཚུབ་ངང་ཤང་ཕྱོགས་སུ་
ཐོན།
ཤང་ཨུ་ཡོན་ལྷན་ཁང་ནང་རྫོང་སྤྱི་བདེ་ལས་ཁུངས་ཀྱི་
ལས་བྱེད་པས་འཇལ་དཔལ་གྱི་ཁྱིམ་ཚང་དང་དབྱངས་ཅན་
དཔལ་ཁྱིམ་ཚང་གཉིས་དབར་གྱི་འབྲེལ་བའི་སྐོར་ཤང་ཀྲང་
ལ་སྐད་ཆ་དྲིས། ཤང་ཀྲང་གིས་གནས་ཚུལ་རྣམས་ཇི་མ་ཇི་
བཞིན་སྙན་སེང་ཞུས། སྤྱི་བདེ་ལས་ཁུངས་ཀྱི་དབུ་ཁྲིད་ཀྱིས་
ཤང་ཀྲང་ལ་“ ཨེམ་རྗེ་ཡེ་ཤེས་རྫི་མཁན་རླངས་འཁོར་ཁ་ལོ་བ་
འཇམ་དཔལ་རེད་འདུག ང་ཚོས་ཁོ་འཛིན་བཟུང་བྱས་ཏེ་དྲི་
བ་ལེན་བཞིན་པའི་སྒང་ཡིན། ད་བར་ཤེས་རྟོགས་བྱུང་བའི་
གནས་ཚུལ་ལ་གཞིགས་ན་ཕལ་ཆེར་ཁ་ལོ་བས་ཆེད་མངགས་
བརྫིས་པ་ཡིན་བཟོ་འདུག ཡིན་ནའང་ཁོས་མི་དེ་ཆེད་་་་་་
མངགས་བརྫིས་དགོས་པའི་རྒྱུ་མཚན་གང་ཡིན་ད་ལྟའི་ཆ་ལ་
གསལ་རྟོགས་བྱུང་མེད་པས་ང་ཚོས་བསྡོམས་ཚིག་དེ་འདྲ་
ཞིག་བཞག་ཁག་པོ་རེད། ཡིན་ནའི་དུས་ཡུན་རིང་པོ་མ་སོང་
- 233 -



བར་གནས་ཚུལ་དེ་གསལ་གསལ་ཐིང་ཐིང་ཞིག་ཆགས་རྒྱུ་
ཡིན་པར་ང་ཚོས་ཡིད་ཆེས་བརྟན་པོ་བྱེད་ཀྱི་ཡོད། ཤང་གི་
འགོ་ཁྲིད་དང་གྲོང་མི་ཚོས་དེའི་ཐད་ང་ཚོར་རོགས་རམ་རྒྱབ་
སྐྱོར་གང་ཡག་གནང་བར་ཞུ་” ཞེས་བཤད་དེ་ཤང་ནས་རྡོག་
ཐོན་བྱས། ཤང་ཀྲང་གི་རྣ་བར་གཏམ་དེ་དག་ཐོས་མ་ཐག་
ལམ་སེང་དེ་སྔ་འོང་སྐོར་གཡས་གཡོན་དུ་གྲོང་ཚོའི་ནང་ཁྱབ་
པའི་གཏམ་དེ་ཚོ་ཡིད་ལ་འཁོར་ཏེ་བྱ་བ་དེ་ཏན་ཏན་སྔ་ས་
ནས་གྲ་སྒྲིག་ཡོད་པ་ཞིག་ཡིན་པ་ལས་ གློ་བུར་དུ་བྱུང་་་་
གཏན་ནས་མ་རེད། ཡིན་ནའང་ད་ལྟ་དཔང་རྟགས་ཁུངས་
བཙན་མེད་པས་གང་བྱུང་བཤད་མི་རུང་སྙམ་བཞིན་དུ་་་་
མཁས་མཆོག་ལགས་ཀྱི་ཁྱིམ་ཕྱོགས་སུ་བསྐྱོད་དོ། །
ཕྱི་དྲོ་རྫོང་སྨན་ཁང་གི་དབུ་ཁྲིད་དང་རྒན་རྡོ་རྗེ་ལགས་
བཅས་མཁས་མཆོག་ལགས་ཀྱི་ཁྱིམ་དུ་ཕེབས། ཁོ་ཚོས་མཁས་
མཆོག་ལགས་གཙོས་ནང་མི་ཚང་མར་ཐུགས་བརྩེ་བ་ཆེན་
པོས་གོ་བསྐོན་སློབ་གསོ་གནང་སྟེ་ཐུགས་གསོ་བར་མཛད།
རྒན་རྡོ་རྗེ་ལགས་ཀྱི་ཐུགས་ལ་ཁ་སྔོན་ཡེ་ཤེས་ཐོན་ཁར་རང་
གིས་བཀག་མི་ཐུབ་པར་བློ་འགྱོད་ཤིན་ཏུ་ཆེ་ནའང་སྐབས་
འདིའི་ཞིབ་ཕྲའི་གནས་ཚུལ་ད་ལྟ་ཤོད་མི་ཕོད་པར་ཁོག་ནང་
དུ་སྦས་ནས་རྒན་ལགས་ལ་ཐུགས་གསོ་བའི་བཀའ་མོལ་་་་་
གནང༌ རྗེས་ དབྱངས་ ཅན་ དཔལ་ གྱི་ འཁྲིས་ སུ་ ཕེབས།
- 234 -



དབྱངས་ཅན་དཔལ་གྱིས་རྒན་རྡོ་རྗེ་ལགས་མཇལ་བ་དང་
ཡིད་ལྷག་པར་སྐྱོ་སྟེ་སྙིང་ལ་གཟེར་ཟུག་དྲག་པོ་བརྒྱབ་ནས་
དབུགས་རྔུབ་གཏོང་བྱེད་དཀའ་བར་གྱུར། སླར་བརྒྱལ་་་་་
གྲབས་བྱས་པ་ན་རྒན་རྡོ་རྗེ་ལགས་ཀྱིས་སྨན་ཁབ་བསྐྱོན་པ་ལ་
སོགས་ཐབས་ཤེས་སྣ་ཚོགས་གནང་བས་རེ་ཞིག་བརྒྱལ་ལས་
སངས། ཁོང་གིས་དབྱངས་ཅན་དཔལ་གྱི་མགོ་ལ་བྱིལ་བྱིལ་
གནང་སྟེ་སེམས་གསོ་གནང་། དབྱངས་ཅན་དཔལ་གྱིས་ཕར་
ལྟ་སྐབས་སྔས་འགྲམ་དུ་ཅོག་ཚེ་རིང་ལགས་དང་། རྒན་རྡོ་རྗེ་
ལགས། ཨ་མ་ལགས་བཅས་ཀྱིས་རང་ལ་གཡེང་མེད་དུ་་་་
གཟིགས་བཞིན་འདུག བུ་མོ་ཆུང་ཆུང་གིས་འཛེར་བའི་
སྐད་ཀྱིས་“ཨ་མ། ཨ་མ་” ཞེས་ངུ་འབོད་བྱས། གཞོག་གི་ཆ་
སྒམ་སྟེང་མཆོད་མེ་འགའ་ཤས་སྤར་འདུག་ལ། ཁང་པའི་ནང་
རྩམ་བསུར་གྱི་དྲི་མས་ཡོངས་སུ་ཁྱབ་འདུག མདོའི་ཁང་པ་
ནས་ཆོས་ཀློག་པའི་སྒྲ་ཞིག་ཀྱང་གྲགས་བྱུང་། རྒན་རྡོ་རྗེ་་་
ལགས་ཀྱིས་ལམ་སེང་ཆུ་འཁོལ་འཁྱེར་ཤོག་གསུངས་ཏེ། རླུང་
སྨན་ ཨ་གར་ཉི་ ཤུ་ཐུན་གཅིག་བཏོན་ནས་ “བུ་མོ། འདི་་་༌་
གཏོང་དང༌”ཞེས་གསུངས་རྗེས་ཁོང་གཉིས་ལ་གཟིགས་ཏེ་
“བུ་མོར་ལྟོ་བྱུང་མེད་པས་ཚགས་ཤའི་ཏིག་རྒྱུག་ཕྲན་ཙམ་
བཟོས་ཤོག་” ཅེས་གསུངས་པས་ཁོང་གཉིས་ ཐབ་ཚང་དུ་་་
ཕེབས།
- 235 -



དབྱངས་ཅན་དཔལ་གྱི་སེམས་སུ་སྔ་བར་གྱི་བསམ་བློ་
མང་པོ་ཞིག་འཁོར་བའི་ནང་ནས་སྔོན་མ་རང་ཉིད་ཀྱིས་ཡེ་
ཤེས་ལགས་སུ་བློ་ཐག་ཆོད་པོའི་ཐོག་ནས་“ད་ནས་ཁྱེད་དང་
ང་ཤི་ན་མཉམ་ཤི་བྱེད་ཀྱི་ཡིན་” ཞེས་པའི་གཏམ་དེ་བློ་ལ་
གསལ་པོར་འཁོར་ནས་ཤི་རྒྱུའི་བསམ་པ་ཞིག་འགོག་མེད་དུ་
འཆར། འོན་ཀྱང་འགྲམ་དེར་འཛེར་བའི་སྐད་ཀྱིས་ངུ་བཞིན་
ཡོད་པའི་བུ་མོ་ཆུང་ཆུང་ལ་བལྟས་ཏེ་མིག་ཆུ་དབང་མེད་ཤོར།
ཁོང་གི་སེམས་ནང་ཤི་གསོན་གཉིས་ཀྱི་འཐབ་རྩོད་ཅིག་་་་
འཆར་མཐར་སྙིང་ཁོང་རུས་པའི་གཏིང་ནས་ཆོད་སེམས་་་
འདི་འདྲ་ཞིག་བཞག་པ་སྟེ་“ཡེ་ཤེས་ལགས། ཁྱེད་མེད་ན་ང་
འཇིག་རྟེན་འདིར་བསྡད་ཀྱང་དགོས་པ་ཅི་ཡོད། སྔོན་མ་ངས་
ཁྱེད་ལ་ཞུས་པའི་ཚིག་ལ་འགྱུར་བ་མེད་” འོན་ཀྱང་ཆོད་་་་
སེམས་དེ་འཕྲལ་དུ་མངོན་དུ་འགྱུར་བའི་ ཐབས་བཟང་པོ་
ཞིག་མ་རྙེད། དེ་ནས་དབྱངས་འཛོམས་དང་། བདེ་སྐྱིད་་་་
གཉིས་ཀྱི་མིག་བྱུ་རུ་ལྟར་དམར་པོར་གྱུར་ཏེ་ལག་ཏུ་ཤ་རྩབ་
དཀར་ཡོལ་གང་དང་སྤགས་གཡོས་མ་བཅས་འཁྱེར་ཏེ་“ཨ་
ཅག་དབྱངས་ཅན་དཔལ། རང་ལ་ཁ་ས་ནས་བཟུང་ལྟོ་ཆས་
བྱུང་མེད་པས་འདི་ཟོ་དང་” ཞེས་བཤད་དེ་ལག་ཏུ་སྤགས་ཟླ་
གོང་ཞིག་སྤྲད་ནས་ཟ་སྐབས་མིག་ཆུ་ལྷུང་ལྷུང་དུ་བབ་སྟེ་ལྟོ་
ཆས་ཟ་བའི་བསམ་པ་དང་བྲལ། དེ་མ་ཐག་ཁོང་གཉིས་ཀྱང་
- 236 -



མིག་ཆུ་ཤོར་ཞིང་ཁོང་ཚོ་གསུམ་ཀ་མཉམ་དུ་ངུས། སྐབས་
དེར་རྒན་རྡོ་རྗེ་ལགས་ཕེབས་ཏེ། “ཁྱོད་གཉིས་ཀྱིས་བུ་མོར་
སེམས་གསོ་མ་བྱས་པར་མཉམ་དུ་ངུ་གི་ཡོད་པས་” ཞེས་་་
གསུངས་ནས་ཅོག་ཙེའི་སྟེང་དུ་གཟིགས་བཞིན་“བུ་མོ། མིའི་
ལུས་པོར་འཚོ་བཅུད་མེད་ན་མི་འགྲིག འཚོ་བཅུད་ཟས་ལ་
བརྟེན་དགོས་པས་ཁྱེད་ཀྱིས་ཨུ་ཚུགས་བྱས་ནས་ལྟོ་་་་་་་
དགོས་” ཞེས་གསུངས། དབྱངས་ཅན་དཔལ་གྱིས་ཨུ་ཚུགས་
ཀྱིས་བཟས་རུང་རྩ་བ་ནས་ཟ་མ་ཐུབ། རྒན་རྡོ་རྗེ་ལགས་ཀྱིས་
ཨ་ཅག་སྐྱིད་འཛོམས་ལགས་སར་ཕེབས་ཏེ། “བུ་མོ་འདིས་ལྟོ་
ཟ་ཐུབ་ཀྱི་མིན་འདུག དོ་ནུབ་ངས་སྨན་ཁང་དུ་ཕྱིན་ནས་
རྒུན་འབྲུམ་སྨན་ཆུ་མངར་མོ་དང་དེ་བླུགས་བྱེད་ཀྱི་ཡོ་བྱད་
ལེན་ནས་སང་ཉིན་སྔ་པོ་སླེབས་ཡོང་”ཞེས་གསུངས་ཏེ་ཕྱིར་
ཕེབས།
ས་གཞི་ཡོངས་རྫོགས་རིམ་བཞིན་སྨག་རུམ་མུན་པས་
བཏུམས། དབྱངས་ཅན་དཔལ་གྱི་སེམས་སུ་ད་ཡེ་ཤེས་ལགས་
ཀྱི་རྗེས་སུ་འགྲོ་རྒྱུའི་སྟ་གོན་བྱེད་རན་འདུག་སྙམ་སྟེ་ཡུད་ཙམ་
བསམ་བློ་བཏང་མཐར་ཆ་སྒམ་སྟེང་དུ་བཞག་པའི་པཱ་ལགས་
ཀྱི་སྨན་ཁུག་དེ་མཐོང་འཕྲལ་ཐབས་ཤིག་དྲན། སྐབས་དེར་ཕྱི་
རོལ་ནས་ཁྱི་རེ་ཟུང་གི་སྨུག་སྒྲ་ལྷང་ལྷང་དུ་གྲགས་སྐབས་
དབྱངས་ཅན་དཔལ་གྱིས་“ཨ་མ་ལགས། ང་ཁ་སྐོམ་བྱུང་། ཆུ་
— 237 -



དཀར་ཡོལ་གང་སྟེར་རོགས་གནང་” ཞེས་སྨྲས་པས་ཨ་ཅག་
སྐྱིད་འཛོམས་ལགས་ཀྱིས་ལམ་སེང་ཇ་དྭངས་དཀར་ཡོལ་་་
གང་འཁྱེར་ནས། “བུ་མོ། ཆུ་འཁོལ་མི་འདུག འདིར་་་་
དྭངས་ཤིག་འཁྱེར་ཡོད། ” ཅེས་སྨྲ་བཞིན་བུ་མོའི་ལག་ཏུ་་
དཀར་ཡོལ་སྤྲད། དབྱངས་ཅན་དཔལ་གྱི་ལག་པ་འདར་སིག་
སིག་གིས་དཀར་ཡོལ་ལེན་བཞིན། “ཨ་མ་ལགས། དོ་ནུབ་ང་
གཉིད་བྲོ་བྱུང་བས་ལྷོད་པོ་བྱས་ཉལ་གྱི་ཡིན། འདིར་སུ་གང་
ཕེབས་མི་དགོས། བུ་མོ་ཡང་མར་འཁྲིད་རོགས་གནང་”ཞེས་
སྨྲས། ཨ་ཅག་སྐྱིད་འཛོམས་ལགས་ཀྱིས་བུ་མོ་ཆུང་ཆུང་འཁྲིད་
རྩིས་བྱེད་སྐབས་བུ་མོས་ངུ་བཞིན་“ ང་ཨ་མའི་སར་ཉལ་གྱི་
ཡིན་” ཞེས་ བཤད་ རུང་ ཁོང་ གིས་ ཨུ་ ཚུགས་ ཀྱིས་ འཁྲིད།
དབྱངས་ཅན་དཔལ་གྱིས་སྐད་ཆུང་ངུས་“ཕ་མ་མེད་པའི་བུ་
མོ་འདི་ལ་བྱམས་སྐྱོང་གནང་རོགས་” ཞེས་བཤད་པས་ཨ་
ཅག་སྐྱིད་འཛོམས་ལགས་ཀྱིས་ལག་གཡས་ཀྱིས་བུ་མོ་འཁྲིད།
གཡོན་གྱིས་སྒོ་འཐེན་བཞིན། “ཁྱོད་སྐད་ཆ་དེ་འདྲ་མ་ཤོད།
འཇམ་དཔལ་ལགས་ད་ལྟ་བཞུགས་ཡོད་ལ། བུ་མོ་རང་ཡང་
བདེ་ཐང་མ་རེད་པས། དེས་ན་མོ་ནི་ཕ་འཛོམས་མ་འཛོམས་
རེད་པཱ་”ཞེས་བཤད་དེ་སྒོ་བརྒྱབ་ནས་ཁང་པ་མདོ་རུ་བསྐྱོད།
དེར་ལས་ ཀ་བྱེད་བཞིན་ཡོད་པའི་བདེ་སྐྱིད་ཀྱིས་ “ ཨ་མ་་་
ལགས། ཨ་ཅག་ཉལ་སོང་ངམ་” ཞེས་དྲིས་པས་ཨ་ཅག་སྐྱིད་
- 238 -



འཛོམས་ལགས་ཀྱིས་ “དོ་ནུབ་བུ་མོ་ལྷོད་པོ་འདུག ད་ལྟ་
གཉིད་བྲོ་གིས་ཟེར་ཉལ་སོང་། ད་སྦུག་ཏུ་མ་འགྲོ་ཨཱ་” ཞེས་
བཤད། བདེ་སྐྱིད་ཀྱིས་ཕར་ལྟ་སྐབས་བུ་མོ་ཆུང་ཆུང་གིས་
“ང་ཨ་མའི་སར་སྐྱེལ་རོགས་”ཟེར་ཧ་ཅང་སྐྱོ་སྣང་ཆེན་པོས་
ངུས་པ་དེ་མཐོང་སྐབས་སེམས་སུ་གློ་བུར་དུ་དོགས་གཞི་ཆེན་
པོ་ཞིག་སྐྱེས་ནས་འདི་ལྟར་བསམ། ཨ་ཅག་གིས་རྒྱུན་གཏན་
དབྱངས་འཛོམས་ང་གཉིས་ཐུག་རིམ་བཞིན་ཡེ་ཤེས་ལགས་
སུ་བསྔལ་བརྗོད་མ་ཎི་བགྲང་བགྲང་བྱེད་ཀྱི་ཡོད་ལ། དེ་ཡང་
ཁ་ཞེ་གཉིས་མེད་རང་རེད། ད་རེས་བསམ་ཡུལ་ལས་འདས་
པའི་ཆག་སྒོ་ཆེན་པོ་དེ་འདྲ་བྱུང་དུས་སྡུག་བསྔལ་གྱིས་རབ་ཏུ་
མནན་ནས་ལམ་སེང་དྲན་མེད་དུ་བརྒྱལ་བ་རེད། དེ་ཙམ་མ་
ཟད། ཁ་སྔོན་ཨ་ཅག་གི་ཁ་ནས་“ཁོང་དང་ང་གཉིས་མཉམ་
ཤི་མཉམ་གསོན་ཡིན་”ཞེས་བཤད་པ་དེ་ཕར་བལྟས་ན་རྩེད་
མོ་འདྲ་རུང་གཏམ་དེ་ལ་གོ་དོན་ཡོད་པ་ཞིག་ལོས་ཡིན། དེ་ན་
དོ་ནུབ་རང་གི་གཅེས་པའི་བུ་མོ་དེ་འཕྲེང་བཞིན་ཕྱིར་འབུད་
པ་མ་ཟད། རང་གི་འགྲམ་དུ་སུ་ཞིག་ཉར་འདོད་མི་བྱེད་པ་
དེར་རྒྱུ་མཚན་ཞིག་ཡོད་ངེས་རེད་སྙམ་སྟེ་ཇ་སྲུབ་མ་གང་
འཁྱེར་ནས་སྤྲད་དུ་ཕྱིན་པས་དབྱངས་ཅན་དཔལ་གྱིས་མགོ་
བོ་གཡུག་གཡུག་གིས་འཐུང་མི་འདོད་ པའི་རྣམ་འགྱུར་་་་་
བསྟན། བདེ་སྐྱིད་ཀྱིས་“དོ་ནུབ་ང་འདིར་ཉལ་གྱི་ཡིན་དཱ་”
— 239 —



ཞེས་བཤད་པས་དབྱངས་ཅན་དཔལ་གྱིས་ནན་ཏན་ཆེན་་་་
པོས་ “ དོ་ནུབ་ཁྱོད་འདིར་ཉལ་མི་དགོས་” ཞེས་ཡང་ཡང་
བཤད་ཀྱང་བདེ་སྐྱིད་ཀྱིས་འགྲམ་དེར་ཉལ་ནས་ལྟ་ཞིབ་བྱས།
དབྱངས་ཅན་དཔལ་ནི་ཉལ་བའི་གཉིད་དང་བྲལ་ཏེ་བསམ་
བློ་གཏོང་བཞིན་དུ་མཆི་མ་ལྷུང་ལྷུང་དུ་བབས། བར་མཚམས་
སུ་མིག་ཆེར་གདངས་ནས་བདེ་སྐྱིད་ལ་བལྟས། ཁོ་མོའི་བྱ་
སྤྱོད་དེར་བདེ་སྐྱིད་དེ་བས་དོགས་པ་ཆེས་ཆེར་ཟ་སྟེ་གཉིད་དུ་
ཡུར་བརྫུ་བྱས། དབྱངས་ཅན་དཔལ་གྱིས་བདེ་སྐྱིད་གཉིད་
ཁུག་སོང་སྙམ་སྟེ་སྔས་འོག་ནས་སྨན་ཁུག་ཅིག་བཏོན་ཏེ་ཁ་ཕྱེ་
བཞིན་མིག་ཆུ་བཏང་བས་བདེ་སྐྱིད་ཀྱིས་ལམ་སེང་ཡར་་་་་
ལངས་ནས་ལག་གི་སྨན་ཁུག་འཕྲོག་པས་དབྱངས་ཅན་་་་་་
དཔལ་གྱིས་མ་སྤྲད་སྟབས་ཁོང་གཉིས་འཕྲོག་རེས་བྱས་་་་་་
མཐར་བདེ་སྐྱིད་ལ་ཐོབ་སྟེ་ཁོང་གིས་ཨ་ཅག་སྐྱིད་འཛོམས་
ལགས་དང་། ཅོག་ཚེ་རིང་ལགས་བོས་ནས་རྒྱུ་མཚན་བཤད།
དབྱངས་ཅན་དཔལ་གྱིས་སྐད་ཆེན་པོས་དགོད་བཞིན་མལ་
ཆོས་རྣམས་གཡས་སྐྱུར་གཡོན་སྐྱུར་བྱས། གློ་བུར་དུ་བྱུང་བའི་
གནས་ཚུལ་དེར་ཁོང་གཉིས་སྐྲག་སྣང་ཆེན་པོ་སྐྱེས། ཨ་ཅང་
སྐྱིད་འཛོམས་ལགས་ཀྱིས་ “མོས་སྨན་བཟས་ནས་ཅི་བྱེད་་་
བསམ་ པ་ཡིན་ནམ་” ཞེས་དྲིས། ཅོག་ཚེ་རིང་ལགས་ཀྱིས།
“ རས་ཁུག་སྟེང་ཡི་གེ་འདུག་པས།སྐུ་ཞབས་ཨེམ་རྗེ་ལགས་ལ་
- 240 -



བཀའ་འདྲི་ཞུས་ན་མཁྱེན་ངེས་རེད་” ཅེས་བཤད་དེ་ལམ་
སེང་མཁས་མཆོག་ལགས་སར་བསྐྱོད་དེ་སྐད་ཆ་དྲིས། མཁས་
མཆོག་ལགས་ཀྱིས་སྨན་ཁུག་གི་ཁ་བྱང་ལ་གཟིགས་ནས་ག་
ལེར་ས་རུ་བཞག་སྟེ་སྤྱན་ཆབ་ཕྲེང་རྡོག་ཆད་པ་ལྟར་གཏོང་
བཞིན་དབུ་བཏུམས་ནས་བཞུགས། ཅོག་ཚེ་རིང་ལགས་ཅི་
བྱའི་གནས་དང་བྲལ་ཏེ་ག་ལེར་སྐྱིད་འཛོམས་ལགས་མ་སྨད་
སར་ཡོང་སྐབས་དབྱངས་ཅན་དཔལ་གྱིས་ཨ་མའི་མདུན་དུ་
པུས་མོ་བཙུགས་ནས་“དེ་མིན་ཡོད་ཚད་ཨ་མ་ལགས་ཁྱེད་ཀྱི་
བཀའ་གསུང་ཅི་སྒྲུབ་ཞུས་ཆོག བྱ་བ་འདིའི་ཐད་ང་རང་གི་
བསམ་པ་ལྟར་གནང་རོགས་” ཞེས་བཤད། ཨ་ཅག་སྐྱིད་་་་
འཛོམས་ལགས་ནི་ལྐུགས་པོས་ལྷ་མཐོང་བ་ལྟར་ཁ་གདངས་
མིག་ཆེར་ལྟ་བཞིན་བསྡད། དེ་མཇུག་དབྱངས་ཅན་དཔལ་
གྱིས་ཨ་མར་སྡིག་བཞིན་“ཁྱོད་ཀྱིས་ངའི་ཡེ་ཤེས་ལགས་ད་ལྟ་
འཁྲིད་ཤོག་”ཅེས་སྦར་མོ་བགྲད་ནས་ཤོར་བྱུང་བས་ཨ་ཅག་
སྐྱིད་འཛོམས་ལགས་ནི་དེ་སྔོན་རང་གི་བུ་མོས་རང་ཉིད་ལ་
མིག་ཆེ་ཙམ་ཡང་ལྟ་མི་ནུབ་པར་དོ་ནུས་འདི་ལྟ་བུའི་འཇིགས་
སུ་རུང་བ་དེ་མཐོང་སྐབས་དངོས་འབྲེལ་མིག་འཕྲུལ་པ་མིན་
ནམ་སྙམ་སྟེ་ནན་གྱིས་བལྟས་པས་དངོས་སུ་ཡིན་པ་ཤེས་ནས་
ཧ་ལས་ཧོན་ཐོར་ཏེ་ཕྱིར་བྲོས། དེ་ལྟར་འཇུ་རེས་འཐམ་རེས་
ཀྱིས་མཚན་མོ་དེ་འདས་ནས་རིམ་གྱིས་ཤར་རེའི་ཕྲག་པ་ནས་
— 241



རྟ་བདུན་དབང་པོའི་འོད་ཟེར་འཚེར།
རྒན་རྡོ་རྗེ་ལགས་ཀྱིས་རྒུན་འབྲུམ་སྨན་ཆུ་མངར་མོ་
དང་། དེ་བླུགས་བྱེད་ཡོ་བྱད། ད་དུང་མཉམ་དུ་སྨན་པ་གཞོན་
ནུ་མ་ཞིག་ཀྱང་འཁྲིད་ཡོད་པ་བཅས་འབྱོར། རྒན་ལགས་ཀྱིས་
“ལམ་སེང་རྒུན་འབྲུམ་སྨན་ཆུ་མངར་མོ་བླུགས་རྒྱུའི་སྟ་གོན་
བྱེད་དགོས་”ཞེས་སྨན་པ་དེར་གསུངས། ཚེ་རིང་ལགས་ཀྱིས་
རྒན་རྡོ་རྗེ་ལགས་སུ་མདང་ནུབ་བྱུང་བའི་གནས་ཚུལ་ཞིབ་ཕྲ་
ཞུས་རྗེས་སྨན་ཁུག་སྤྱན་འབུལ་ཞུས། ཁོང་གིས་ཁ་བྱང་ལ་
གཟིགས་ནས་དབྱངས་ཅན་དཔལ་མི་ཡུལ་དུ་བསྡད་འདོད་
མེད་པའི་བསམ་པ་ཡོད་པ་མཁྱེན་ཏེ་བཞིན་རས་རྫ་རི་ལྟ་བུར་
གྱུར་ནས་རང་དབང་མེད་པར་ཞལ་ནས་“ཨ་ཁ་ཁཱ་” ཞེས་
གསུང་བཞིན་དབྱངས་ཅན་དཔལ་སར་ཕེབས་ཏེ་རེག་པ་རྩྭ་
ལ་བརྟག་རྩིས་མཛད་པས་དབྱངས་ཅན་དཔལ་གྱིས་ཤུགས་
གང་ཡོད་ཀྱིས་ལག་པ་ཕར་འཐེན་ནས་“ཡེ་ཤེས་ལགས་ཀྱིས་
གནང་བའི་སེམས་རྟེན་ཚིག་ཁེབས་འདིར་ཡོད་” ཅེས་ལག་
ཐེར་ཐེར་གྱིས་སྟོན། ཡང་སྐད་ཤུགས་ཆེན་པོས་གད་མོ་བགད་
པས་རྒན་ལགས་ནི་ཅི་བྱེད་འདི་བྱེད་མེད་པར་མིག་ཅེ་རེར་
གཟིགས་བཞིན་བཞུགས།
མཁས་མཆོག་ལགས་བཟའ་མི་གཉིས་ལ་འདི་ལྟ་བུའི་
སྡུག་ཐོག་སྡུག་བརྩེགས་ཀྱིས་སྡུག་བསྔལ་བྱུང་སྟེ་ཁྱིམ་ལས་ཁ་
- 242 -



བཀོད་དང་། དངོས་པོར་བདག་འཛིན་བྱེད་པའི་འདུ་ཤེས་
ཤེས་བྲལ་ཏེ་མིག་ཆུ་དང་། དབུགས་རིང་བཅས་ཀྱི་ངང་དུས་
འདས་ སོ། ཁྱིམ་ཚང་ ནང་ ཟ་བཏུང་ གི་ གཡོས་སྦྱོར་ དང་།
འདས་པོའི་རྗེས་འཇུག་ཕྱི་མི་ཡོང་མཁན་ལ་ཁ་ཡ་བྱ་རྒྱུ། སྨྱོན་
མ་དང་། བུ་མོ་ཆུང་ཆུང་ལ་གཡོག་བྱེད་བྱ་རྒྱུ་བཅས་ཀྱི་འགན་
མཐའ་དག་ཅོག་ཚེ་རིང་ལགས་དང་། བདེ་སྐྱིད། དབྱངས་་
འཛོམས་བཅས་ཀྱི་ཕྲག་ཐོག་ཏུ་བབས།
ཨ་ཅག་ཆོས་སྒྲོན་ལགས་ཀྱི་རྣ་བར་རྫོང་དུ་ཁམས་ནས་
བླ་མ་རྩ་ཆེན་ཞིག་ཕེབས་འདུག་ཅེས་པའི་གསར་འགྱུར་ཐོས་
ནས་སྐྱིད་འཛོམས་ལགས་སར་ཡོང་སྟེ་“ཨ་ཅག་ལགས། ངས་
རྫོང་དུ་བླ་མ་རྩ་ཆེན་ཞིག་ཕེབས་ཡོད་པ་གོ་བྱུང༌། མཇལ་དར་
ཞིག་དང་། ཕྱག་དངུལ་ཕྲན་བུ་བཅས་སྡོག་དང་སང་ཉིན་་
གསུང་རྟགས་ཤིག་ཞུ་རུ་ཕྱིན་ཆོག་” ཅེས་བཤད་པ་ལྟར་་་་
དབྱངས་འཛོམས་ཀྱིས་ཁ་བཏགས་དང་དངུལ་སྡོག སང་་་་
ཉིན་དགོང་དྲོ་ཙམ་ལ་ཨ་ཅག་ཆོས་སྒྲོན་ལགས་ཡོང་སྟེ། “བླ་
མས་ལྷོ་བྱང་གི་མཚམས་ནས་བདུད་བཙན་གདུག་པ་ཅན་
ཞིག་གིས་གནོད་འདུག བཟློག་ཐབས་སུ་རིམ་གྲོ་གདོན་་་་་
བཟློག་གནད་སྨིན་ཞིག་བརྒྱབ་རྗེས་བགེག་བཀྲོལ་བྱས་ན་་་
དྲག་བསྐྱེད་ཐུབ། ཅེས་གསུང་གིས་” ཟེར་བཤད། ཨ་ ཅག་
སྐྱིད་འཛོམས་ལགས་ཀྱི་རྣ་བར་གཏམ་དེ་ཐོས་འཕྲལ་སེམས་
— 243 ཡ



ནང་། “ཞབས་བརྟན་འདི་དག་སུ་ལ་གནང་རོགས་ཟེར་ཞུ་
དགོས་ཡིན་ནམ་” སྙམ་པའི་སྐབས་འདིར་ཆོས་སྒྲོན་ལགས་
ཀྱིས་“དེ་རིན་པོ་ཆེ་རང་ལ་སྐྱབས་འཇུག་ཞུ་རྒྱུ་ལས་འོས་པ་
ཅི་ཡོད། སང་ཉིན་ངས་དེ་ལྟར་ཞུ་རུ་ཕྱིན་ཆོག་”ཅེས་སྨྲས་ཏེ་
ཁྱིམ་དུ་ལོག སང་ཉིན་ཆོས་སྒྲོན་ལགས་ཁྱིམ་དུ་ཡོང་ནས་་
“ཞབས་བརྟན་གྱི་རྫས་སུ་གསེར། དངུལ། ཟངས། ལྕགས་་
དང་སྐུད་པ་ཚོས་གཞི་སྣ་ལྔ་བཅས་གྲ་སྒྲིག་བྱེད་དགོས། དེ་
དག་སྒྲིག་མཚམས་རིན་པོ་ཆེ་གདན་འདྲེན་ཞུས་ཤོག་གསུང་
གིས་”ཞེས་བཤད། ཨ་ཅག་སྐྱིད་འཛོམས་ལགས་ཀྱིས་མགོ་བོ་
ཅོག་ཅོག་བྱས། ཉིན་ཤས་ནས་ཆོས་སྒྲོན་ལགས་ཀྱིས་“རྫས་
རྣམས་གྲ་སྒྲིག་བྱུང་སོང་ངམ” ཞེས་དྲིས། ཨ་ ཅག་སྐྱིད་་་་་
འཛོམས་ལགས་ཀྱིས་གཞི་ནས་བསམ་བློ་གཏོང་སྐབས་ཚོན་
སྐུད་རྫོང་ཚོང་ཁང་ནས་ཉོས་ཆོག་རུང་གསེར་དངུལ་རྣམས་
ཅི་དྲག་སྙམ་སྟེ། རང་གི་ཁ་ནང་གི་གསེར་སོ་ཟད་དོ་དེར་འཇུ་
ཙམ་འཇུ་ཙམ་བྱས་པས་ཆོས་སྒྲོན་ལགས་ཀྱིས་ཁོང་གི་བྱེད་
སྟངས་ནས་དོན་རྟོག་སྟེ་ངོ་ནག་བསྡུ་བཞིན་ “གལ་ཆེན་་་་་
གནས་ཚུལ་འདི་འདྲར་ཐུག་སྐབས་ད་དུང་ཀ་རེ་ཀོ་རེ་གནང་
ན་ག་ནས་འགྲིག་” ཅེས་སྨྲས་ནས་ཕྱིར་ལོག ཨ་ཅག་སྐྱིད་་
འཛོམས་ལགས་ཀྱི་སེམས་སུ་ཁུར་པོ་ལྕི་པོ་ཞིག་སླེབས་ཏེ་མགོ་
ཡར་བཀྱག་དུས་མཆོད་གཞོང་ནང་གི་གསེར་ཟངས་མཆོད་
- 244 -
L
，



རྟེན་གྱི་སྒོ་ཁྱིམ་ཟུར་གྱི་གསེར་དང་མདུན་དུ་སྒྲིག་པའི་དངུལ་
དང་ཟངས་ཀྱི་ཏིང་རྣམས་མཐོང་སྟེ་“ད་ཆ་འུ་འདི་འདྲ་ཐུག་
སྐབས་དེ་ཚོས་མ་ཕན་ན་ཅི་བྱེད་”ཅེས་གཅིག་ལབ་བརྒྱབ་པ་
དང་ཆབས་ཅིག་བློ་ལྷོད་དུ་བབས།
རྫོང་སྨན་ཁང་གི་རྒན་རྡོ་རྗེ་ལགས་ལ་རླངས་འཁོར་
གཏོང་རོགས་ཞུ་སྐབས་ཁོང་གི་ཐུགས་ལ་ད་ཡང་ཨ་ཅག་གིས་
དོན་འབྲས་སྤུ་ཙམ་མེད་པའི་བྱ་བ་ཞིག་བྱེད་རྩིས་འདུག རྒྱུ་
མཚན་བཤད་རུང་ཉན་གྱི་མ་རེད་ལ་འདིའི་སྐོར་རྒན་ལགས་
སུ་ཞུས་ཀྱང་སྙན་ཅོག་མི་གསན་པས་ད་སྨན་ཁང་གི་འཇིབ་
ཆུང་གཏོང་རྒྱུ་ལས་ཐབས་གཞན་མི་འདུག་དགོངས་པ་ལྟར་
རླངས་འཁོར་འདིས་བླ་མ་དང་ཆོས་རོགས་གྲྭ་པ་བཞི་ཨ་ཅག་
སྐྱིད་འཛོམས་ལགས་ཀྱི་ཁྱིམ་དུ་གདན་འདྲེན་ཞུས། བླ་མ་་་
ཚོམས་ཆེན་ནང་སླེབས་རྗེས་“ནད་པ་འདིར་འཁྲིད་ཤོག་”
ཅེས་སྨྲས་པ་ལྟར་དབྱངས་འཛོམས་དང་བདེ་སྐྱིད་ཀྱི་་་་་
དབྱངས་ཅན་དཔལ་གཡས་ཟིན་གཡོན་སྐྱོར་གྱིས་དེར་འཁྲིད་
ཡོང་། བླ་མས་མཆུ་ཀྲབ་ཀྲབ་ཀྱིས་ལག་བརྡ་ཞིག་བྱས་པས་
འགྲམ་དེ་ནས་གྲྭ་པ་ཞིག་གིས་དར་དཀར་ཕྲ་མོ་ཞིག་སྤྲད། བླ་
མས་དར་ལ་མདུད་པ་བརྒྱབ་ནས་དབྱངས་ཅན་དཔལ་གྱི་སྐེ་
ལ་གཡོག དབྱངས་ཅན་དཔལ་གྱིས་སྐྲག་སྣང་གི་སྐད་བརྒྱབ།
བླ་མས་ངག་དལ་པོས་“སྙིང་རྗེ། སྙིང་རྗེ་”ཞེས་ལན་འགའ་
- 245 -
，



བརྗོད། །
གྲྭ་པ་བཞི་ནི་ཕྱོགས་གཅིག་ནས་མཆོད་པ་བཞེངས་པ་
དང་། ཕྱོགས་གཅིག་ནས་རྩམ་འགམ་རྒྱག་བཞིན་ཇ་སྲུབ་མ་
ཧུར་ཐག་འཐུང་། གང་ཙམ་སོང་རྗེས་གྲྭ་པ་ཞིག་གིས་ཆོས་
སྒྲོན་ལགས་ལ་བལྟས་ནས་“ རྫས་རྣམས་འཁྱེར་ཤོག་” ཅེས་
སྨྲས་པས་ཁོང་གིས་སྐྱིད་འཛོམས་ལགས་སུ་བཤད་པ་ལྟར་
མཆོད་རྟེན་སྟེང་ གི་ གསེར་དང་། དངུལ་ཏིང་ གཅིག་ དང་།
ཟངས་ཏིང་བཅས་འཁྱེར་ཡོང་སྟེ་བླ་མར་ཕུལ། བླ་མས་དེ་
དག་ཚུར་བླངས་ནས་ཞིབ་པར་བལྟས་རྗེས་འཛུམ་དམུལ་་་
དམུལ་གྱིས་ “གསེར་འདི་བེད་སྤྱད་ཚར་པ་མ་རེད་པས་”
ཞེས་བཤད་ནས་སྐྱིད་འཛོམས་ལགས་ལ་བལྟས་ཏེ་ཕ་རོལ་
པོའི་ལན་སྒུག ཨ་ཅག་སྐྱིད་འཛོམས་ལགས་ཀྱིས་མིག་ཅེ་
རེར་ལྟ་བཞིན་དེ་ལ་ལན་ཅི་ཡང་མ་བཏབ་པར་བསྡད། བླ་
མས་སྐྱིད་འཛོམས་ལགས་ལ་བལྟས་ཏེ་ “ཁྱོད་ཚོའི་ཕ་རྒན་
སྨན་པ་མ་རེད་དམ་” ཞེས་དྲིས་པས་སྐྱིད་འཛོམས་ལགས་
ཀྱིས་རེད། རེད། ” ཅེས་ལན་བཏབ། བླ་མས་“འོ་ན་ཁོང་ལ་
རིན་ཆེན་རིལ་བུ་བཟོ་བྱེད་ཀྱི་གསེར་ཡོད་སྲིད་” ཅེས་སྨྲས་
པས་ཨ་ཅག་སྐྱིད་འཛོམས་ལགས་ཀྱིས་ལམ་སེང་ཁང་པ་སྦུག་
ལ་ཕྱིན་ཏེ་ཆ་སྒམ་བསྔོག་པས་གསེར་ལེབ་ལྕག་གཉིས་འདུག་
པ་དེ་བླ་མར་སྤྲད། བླ་མས་ཏིང་གཉིས་པོ་དེར་བལྟས་ཏེ་་་
- 246 -



“འདི་ཚོ་ཆ་ཚང་དགོས་པས་ཁ་ཡ་དྲུག་དྲུག་དེ་འཁྱེར་ཤོག
ལྕགས་མེད་ཀྱང་འགྲིག ང་ལ་གནམ་ལྕགས་ཀྱི་རྡོ་རྗེ་ཞིག་ཡོད།
དེས་གོ་ཆོད་པ་བྱས་ཆོག”ཅེས་བཤད་པ་ལྟར་སྐྱིད་འཛོམས་
ལགས་ཀྱིས་དེ་ལྟར་ཕུལ་བས། བླ་མས་ནན་གྱིས་བཤད་དོན་
“གནོད་པ་ཧ་ཅང་ཚབས་ཆེན་པོ་འདུག་པས་ཞི་དྲག་གཉིས་
ཀྱིས་ཐབས་ལ་མ་བརྟེན་ན་མི་འགྲིག་”ཅེས་བཤད་པ་དང་
སྐྱིད་འཛོམས་ལགས་ཀྱིས་ “རིན་པོ་ཆེས་ངའི་བུ་མོ་སྐྱོབས་
རོགས་གནང་། ཐུགས་རྗེས་གཟིགས་” ཞེས་བཤད། བླ་མས་
དེ་ལ་ལན་མ་བཏབ་པར་ཆོ་གའི་འགོ་ཚུགས། གང་ཙམ་སོང་
རྗེས་རྐང་གླིང་གི་སྒྲ་གདངས་ཕྲ་མོ་བསྒྲགས་པ་དང་ཆབས་
ཅིག་རྔ་སྦུབ་དྲག་ཏུ་དཀྲོལ་བྱུང་བས་དབྱངས་ཅན་དཔལ་དེ་
ཐོས་པ་དང་ཕར་བྲོས་ཚུར་བྲོས་བྱས་ཏེ་ཁུག་ཀྱོག་ཡོད་ཚད་ལ་
གབ་ཡུལ་བཙལ་བས་དབྱངས་འཛོམས་དང་ཨ་ ཅག་ཆོས་་་
སྒྲོན་ལགས་ཁོང་གླག་མ་རྙེད་པར་ལུས། ཨ་ཅག་སྐྱིད་འཛོམས་
ལགས་ཀྱང་རླུང་ཁ་འཕར་ཏེ་ཡང་ཐོག་གི་རྩིག་ཟུར་ཞིག་ཏུ་
སྦྱར་ནས་ལག་གཉིས་ཀྱིས་རྣ་བ་བཀབ་ནས་བསྡད། ཤུགས་
དྲག་ཆེ་ལ་སྒྲ་གདངས་མཐོ་བའི་ཙེར་ཙེར་འུར་འུར་གྱི་སྒྲ་གྲོང་
ཚོར་ཁྱབ་སྟབས་གྲོང་མི་ཚོའི་ཁྲོད་དུ་འགའ་ཤས་ཀྱིས། “ མི་
འུ་ཐུག་ན་ལྷ་ཞུས། ལྷ་འུ་ཐུག་ན་སྐྱག་བརྫུན་བཤད། ཅེས་པ་
དེ་དངོས་འབྲེལ་རེད། ”ཅེས་དང་འགའ་ཤས་ཀྱིས་དབུགས་
- 247 -



རིང་གཏོང་བཞིན་པར་“ཁ་སྔོན་འོང་སྐོར་སྐབས་མཐོང་་་་
བའི་མག་པ་ལྷ་འདྲ་བ་དེ་ད་ཆ་རྨི་ལམ་ལྟ་བུ་འདི་འདྲ་ཡོང་རྒྱུ་
ལ་ཨང་། ” ཟེར་འགའ་ཤས་ཀྱིས་“བྱ་བ་འདི་ངས་ཐོས་པ་
ལྟར་ན་ཨ་མའི་རང་ཤེད་དང་། བུ་མོའི་སྐྱེ་འབྲས་ཀྱིས་བཟོས་
པ་རང་རེད་འདུག་” ཅེས་པ་ལ་སོགས་པའི་གཏམ་གླེང་སྣ་
ཚོགས་བྱུང་། དེ་ལྟ་བུའི་རིམ་གྲོ་ཐེངས་འགའ་ཤས་བྱས་རྗེས་
དབྱངས་ཅན་དཔལ་ནི་ཇེ་སྡུག་ཇེ་ལོད་དུ་གྱུར། ཁྱིམ་ནང་གི་
རྩ་ཆེའི་དངོས་པོ་རྣམས་ཧ་ལམ་རྫོགས་ཏེ་བླ་མ་འཁོར་བཅས་
ཡུལ་གཞན་དུ་བསྐྱོད། །
དེ་ལྟར་འདས་པོའི་རྗེས་འཇུག་ཞག་བཞི་བཅུ་ཞེ་་་་་
དགུའང་འདས་སོ། ཅོག་ཚེ་རིང་ལགས་རྫོང་གཞན་དུ་མ་བྱན་
ལ་གདན་ཞུ་བྱེད་མཁན་མི་སླེབས་ཏེ་དེར་ཕེབས་དགོས་བྱུང་།
བདེ་སྐྱིད་དང་དབྱངས་འཛོམས་ནི་ཆུ་ཡུར་བཤངས་རྒྱུ་་་
ལས་ཀ་འགོ་ཚུགས་ཏེ་ལས་ཀར་བསྐྱོད། སྐྱིད་འཛོམས་ལགས་
ཀྱི་ཁྱིམ་ཚང་དུ་ཕྱི་མི་ཡོང་མཁན་རིམ་བཞིན་ཇེ་ཉུང་དང་།
ཁང་པའི་ནང་གད་རྙིགས་དང་ཐལ་བ་ཇེ་མང་དུ་གྱུར་ནས་
ཁྱིམ་ཚང་གི་དྲོ་སྐྱིད་སྟོན་མཇུག་གི་ལྷག་པས་འཁྱེར་བ་ལྟ་བུར་
གྱུར། མཁས་མཆོག་ལགས་ནི་སྙན་ཅོག་ཡོངས་སུ་འོན། ཐོག་
མར་ནས་ལོ་ཏོག་སད་ཀྱིས་བཅོམ་པ་ལྟ་བུའི་དབུ་སྐྲ་དེ་ཡང་
རྩ་བུད་དུ་སོང་ནས་དབུ་ནི་སྒམ་པོ་ཁྲ་སྐྱིད་ཀྱི་ལུས་ལྟར་གྱུར། །
-- 248 ་



ཁྱིམ་ནང་བཞུགས་ཐབས་བྲལ་ཏེ་ཉིན་ལྟར་སྨན་ཁང་དུ་་་་
ཕེབས་རུང་ནད་པས་ནད་གཞིའི་སྐོར་སྙན་སེང་ཞུས་པ་་་་
རྣམས་རྩ་བ་ནས་མི་གསན། ཁོང་གིས་རྩ་ལ་འཇུ་ཙམ་དང་།
སྨན་ཁུག་བཏེགས་ཙམ་གནང་བ་ལས་སྨན་སྟེར་རྒྱུ་དང་ཁ་ཏ་
བསླབ་བྱ་གནང་རྒྱུའི་མཐུ་དང་བྲལ་ཏེ་སྤྱན་ཧུར་རེ་་་་་་
གཟིགས་ཏེ་བཞུགས་ཀྱི་ཡོད་སྟབས་ནད་པ་ཡོང་མཁན་རིམ་
བཞིན་ཇེ་ཉུང་སོང་ནས་མཐར་རྒྱུན་ཆད། ཁོང་རང་གཅིག་
པོར་སྨན་ཁང་ནང་བཞུགས་ཏེ་ཐུགས་བསམ་བཞེས་ཤིང་་་་
སྤྱན་ཆབ་བསིལ་བའི་ངང་དུ་དུས་འདས་སོ། །
ཨ་ཅག་སྐྱིད་འཛོམས་ལགས་རང་གི་བུ་མོ་སེམས་འཚོ་
མ་ཟིན་པ་ནས་བཟུང་ཟས་ཀྱིས་བཅུད་དང་ཉལ་བའི་གཉིད་
བྲལ་ནས་རིམ་གྱིས་ ཤ་རིད་ཅིང་། སྐྲ་དཀར་ལ། ཁ་ནང་སོ་
རྣམས་གཅིག་ཀྱང་མ་ལུས་པ་བུད། མིག་འབྲས་ཟུང་ལིང་ཏོག་
སྲབ་མོས་བསྟུམ། ཉིན་མཚན་མེད་པ་ཁང་པའི་སྦུག་ཏུ་འཛུལ་
ཏེ་བསྡད། དབྱངས་ཅན་དཔལ་ལུས་ཀྱི་ཤ་སྐམ་ཞིང་། མགོ་
སྐྱེས་ཟང་ཟིང་དུ་གྱུར་པའི་ཁྲོད་ནས་ཤིག་དང་སྲོ་མ་མངོན་པ་
དང་། སྐམ་ལ་སེར་ཤས་ཆེ་བའི་བཞིན་ནས་སྐབས་རེ་སྐྱོ་སྣང་།
སྐབས་རེ་ཁྲོ་ཉམས། སྐབས་རེ་ཤུགས་ཆེན་གྱིས་བགད་སྒྲ་སྒྲོག་
པ། ལུས་ལ་སྣམ་བུའི་ཕྱུ་པ་རལ་རྡོལ་ཞིག་ལ་རྩིད་ཐག་གི་སྐེ་
རགས་བཅིངས། རྐང་པར་ཟོན་པ་ལྷམ་ཡུ་གཞུང་ ཤག་ཅན་
-- 249 -



ཞིག་ལྷུག་པར་གྱོན་པའི་སྟེང་ནས་ཕྲ་ལ་དྲེག་པས་ཚོས་པའི་
ངར་གདུང་ཕྱིར་མངོན་པའི་ཡ་ང་བའི་རྣམ་པ་དེ་མཐོང་་་་
ཐེངས་རེ་ལ་ངུ་རེ་ཤོར་ཏེ་སེམས་ནང་ལས་མ་དག་པའི་སྐྱེ་
དམན་ངས་ཚེ་སྔོན་ལས་ངན་གང་བསགས་པ་ཡིན་ནམ་སྙམ་
སྟེ་ཡིད་ཤིན་ཏུ་མུག
བུ་མོ་ཆུང་ཆུང་ནི་སྣ་ཐུག་དང་མིག་སྐྱག་གིས་ངོ་གདོང་
ཁེངས། ཟང་ཟིང་དང་ཕྱིང་རྡོར་གྱུར་བའི་སྒྲ་དང༌། རལ་ཞིང་
ལྟ་ཁུངས་མེད་པའི་གོས་བཅས་ཚང་མ་ཐལ་བས་ཚོས། རྐང་
ཆུང་ནི་བྱ་རོག་གི་སྡེར་མོ་ལྟར་བསིལ་རས་ཁྱབ། གཡས་་་་་
གཡོན་དུ་མི་ལྟ་ལ་གཏམ་ཡང་མི་སྨྲ་བར་གཤིན་རྗེས་བླ་སྲོག་
བཅོམས་པའི་གང་ཟག་ལྟར་གནས་པ་དང་། ཟས་མཐོང་ཚེ་
ཁྱི་ཕྲུག་ཤ་ལ་རྔམ་པ་ལྟར་ཟ་བ་བཅས་ཁྱིམ་ཚང་འདིའི་ཉམས་
རྒུད་ཀྱི་རྣམ་པ་འདི་ལ་གདུག་པ་ཅན་གྱི་འཆི་བདག་གཤིན་རྗེ་
ཡིན་ཀྱང་སྙིང་རྗེ་རབ་ཏུ་སྐྱེས་ཏེ་རང་དབང་མེད་པར་མཆི་
མའི་ཐིགས་པ་ས་རུ་ལྷུང་རྒྱུ་ཡིན་པ་གདོན་མི་ཟའོ། །
- 250 -



རྩོམ་སྒྲིག་དབུ་འཛིན།
རྩོམ་སྒྲིག་དབུ་འཛིན་གཞོན་པ།
རྩོམ་སྒྲིག་ཨུ་ཡོན།
ཚེ་རྡོར།
ལྷུན་གྲུབ་རྣམ་རྒྱལ།
(བོད་ཡིག་གསལ་བྱེད་ཀྱི་ཡི་གེའི་གོ་
རིམ་བཞིན་བསྒྲིགས་པ་)
སྐལ་བཟང་ཡེ་ཤེས།
ཆབ་སྤེལ་ཚེ་བརྟན་ཕུན་ཚོགས།
དཔལ་འབྱོར། །
ཚེ་རྡོར།
ལྷག་པ་ཕུན་ཚོགས།
ལྷུན་གྲུབ་རྣམ་རྒྱལ།



མི་མངོན་པའི་འཆིང་ཐག
ལྷག་པ་དོན་གྲུབཀྱིས་བརྩམས།
བོད་ལྗོངས་མི་དམངས་དཔེ་སྐྲུན་ཁང་ནས་བསྐྲུན།
བོད་ལྗོངས་ཤིན་ཧྭ་དཔེ་ཚོང་ཁང་ནས་བཀྲམ།
བོད་དམག་ཁུལ་ཁང་པར་འདེབས་བཟོ་གྲྭས་པར་བཏབ།
ཤོག་ཁ་787X1092 1/32 བྲེ་ཁ་
བར་མཇུག་ཤོག་གྲངས་4 ཡིག་འབྲུ་ཁྲི་10
1995ལོའི་ཟླ་7པར་པར་གཞི་1པར་ཐེངས་1བཏབ།
པར་གྲངས་0001=1500
ISBN7-223-00811-3/I • 124
ཡིག་རིགས་(བོད་48) རིན་གོང་སྒོར་8. 80
(བོད་ལྗོངས་གསར་དཔེ་ཐོ་གཞུང་ཨང་རྟགས་01)



无形的绳索
拉巴顿珠 著
西藏人民出版社出版
西藏新华书店发行
西藏军区印刷厂印刷
开本:787×1092 1/32 印张:8 插页:4
| 字数:10万
1995年7月第一版 1995年7月 第一次印刷
印数:0001-1500
ISBN7-223-00811-3/I.124
民文(藏48) 定价:8.80 元
(藏)新登字01号
